 01:01 איכנא יתבת בלחודיהׄ מדינתא סגיאת בעמא הות איך ארמלתא סגיאת בעמ̈מא רישא דמדי̈נתא הות למדאתא.  01:02 בכת בלליא ודמ̈עיהׄ שחל על פכ̈יהׄ ולית להׄ מביאנא מן כלהון ר̈חמיהׄ כלהון ר̈חמיה דגלו בהׄ והוו להׄ בעלדב̈בא.  01:03 גלית יהודא מן שועבדא ומן סוגאת עבדותא הי יתבת בית עמ̈מא ולא אשכחת להׄ ניחא כלהון ר̈דופיהׄ אדרכוהׄ בית אולצנא.  01:04 אור̈חתהׄ דצהיון באבלא מן בלי דאתין לעדעדא כלהון תר̈עיהׄ צדין וכה̈ניהׄ מתתנחין ובתו̈לתהׄ ממ̈ככן והי מריר להׄ.  01:05 הוו אלו̈ציהׄ לריש ובעלדב̈ביהׄ שליו מטל דמריא מככהׄ על סוגאת ח̈טהיהׄ וילו̈דיהׄ אזלו בשביא קדם אלוצא.  01:06 ונפק מן ברת צהיון כלה הדרהׄ הוו רור̈בניהׄ איך א̈ילא ולא אשכחו מרעיתא ואזלו דלא חילא קדם רדופא.  01:07 אתדכרת אורשלם יו̈מי שועבדהׄ ומרדותהׄ וכלהין ר̈גיגתהׄ דה̈וי מן יומ̈תא קדמ̈יא כד נפל עמהׄ ביד אלוצא ולית להׄ מעדרנא חזוהׄ אלו̈ציהׄ וגחכו על תברהׄ.  01:08 חטהא חטת אורשלם מטל הנא הות נדתא כלהון מיקר̈ניהׄ צערוהׄ מטל דחזו פורסיהׄ אף הי אתתנחת והפכת לבסתרהׄ.  01:09 טמאותהׄ בש̈פוליהׄ ולא אתדכרת חרתהׄ ונחתת תשבוחתהׄ ולית להׄ מביאנא חזי מריא שועבדי דאתתרים בעלדבבא.  01:10 אי̈דוהי פרס אלוצא על כלהין ר̈גיגתהׄ וחזית עמ̈מא דעלו למקדשך דפקדת דלא נעלון בכנושתך.  01:11 כלה עמא מתתנחין ובעין לחמא יהבו רגתהון במאכולתא למפניו נפשא חזי מריא וחור דהוית זלילתא.  01:12 לא לכון כל עבר̈י אורחא אסתכלו וחזו אן אית כאבא איך כאבי דעבד לי מריא ומככני מריא ביומא דחמתא דרוגזה.  01:13 מן מרומא שדר נורא בגר̈מי ואחתני פרס מצידתא לר̈גלי ואהפכני לבסתרי ויהבני לחרבא וכל יום דויא אנא.  01:14 אתתעירו עלי ח̈טהי ובאי̈דוהי אסתרגו ניר̈והי על צורי ואתכרה חילי ואשלמני מריא באידא דמן דלא מציא אנא חילה.  01:15 כבש כלהון עש̈יני מריא בגוי קרא עלי עדעדא למובדו גדו̈די מעצרתא דש מריא לבתולתא ברת יהודא.  01:16 על הלין בכיא אנא ועי̈ני מר̈דין מ̈יא דארחק מני מביאנא מפנא נפשי הוו ב̈ני שקמין מטל דעשן בעלדבבא.  01:17 פרסת צהיון אי̈דיהׄ ולית להׄ מביאנא פקד מריא על יעקוב וחדר̈והי אלו̈צוהי הות אורשלם נדתא בינתהון.  01:18 זדיק הו מריא דלה מרמרת שמעו כלכון עמ̈מא וחזו כאבי בתו̈לתי וגדו̈די אזלו בשביא.  01:19 קרית לר̈חמי והנון נכלוני כה̈ני וקשי̈שי בגו ספו דבעו להון מאכולתא דנפנון נפשהון ולא אשכחו.  01:20 חזי מריא דעקת לי ומ̈עי אתדלחו אתהפך לבי בגוי מטל דממרמרו מרמרת מן לבר אובדת חרבא ודבביתא מותא.  01:21 שמע דמתתנחא אנא ולית לי מביאנא כלהון בעלדב̈בי שמעו בבישתי וחדיו דאנת עבדת לי איתא יומא דקרית ונהוון אכותי.  01:22 תעול כלהׄ בישותהון קדמיך טרף אנון איכנא דטרפתני על כלהון ח̈טהי מטל דס̈גי תנח̈תי ולבי דוא.  02:01 איכנא אעיב מריא ברוגזה לברת צהיון ארמי מן שמיא לארעא תשבוחתה דאיסריל ולא אתדכר כובשא דר̈גלוהי ביומא דחמתא דרוגזה.  02:02 טבע מריא ולא חס לכלהׄ דירה דיעקוב סחף בחמתה לכרכא דברת יהודא ארמי על ארעא קטי̈ליהׄ מ̈לכיהׄ ורור̈בניהׄ.  02:03 גרם בחמתא דרוגזה כלהׄ קרנה דאיסריל אהפך ימינה לבסתרה מן קדם בעלדבבא ושבק נורא ביעקוב ושלהביתא אכלת אי̈דוהי.  02:04 מלא קשתה איך אלוצא אקים ימינה איך בעלדבבא וקטל כל רגת עינ̈א במשכנא דברת צהיון ואשד איך נורא רוגזה.  02:05 הוא מריא איך בעלדבבא וטבעה לאיסראיל וטבע כלהין סחר̈תה וחבל כר̈כוהי ואסגי בברת יהודא תוניא ואו̈ליתא.  02:06 ועקר איך גנתא מטלתהׄ וחבל עד̈עאדיהׄ אטעי מריא מן צהיון עדעדא ושבתא ואסלי בחמתא דרוגזה מ̈לכא וכה̈נא.  02:07 טעא מריא מדבחה אסליא מקדשה אשלם באידא דבעלדבבא שור̈א דסחר̈תהׄ קלא יהבו בביתה דמריא איך דביומא דעדעדא.  02:08 אתחשב מריא למחבלו שור̈יהׄ דברת צהיון ארמי חוטא ולא אהפך אידה מן טובעהׄ ואותב באבלא חי̈להׄ ושור̈יהׄ אכחדא צדו.  02:09 טבעו בארעא תר̈עיהׄ ואובדו ותברו סוכר̈יהׄ מ̈לכיהׄ ורור̈בניהׄ בעמ̈מא לית נמוסא אף נב̈ייהׄ לא אשכחו חזוא מן מריא.  02:10 יתבו בארעא ושתקו קשיש̈א דברת צהיון ארמיו עפרא בר̈ישיהון ואתכבנו סק̈א סמך לארעא ר̈ישיהין בתול̈תא דאורשלם.  02:11 חשך בדמ̈עא עינ̈י ואתדלחו מ̈עי אתהפך לארעא איקרי על תברהׄ דברת עמי כד אתטרפו טל̈יא וילוד̈א בשוק̈יהׄ דקריתא.  02:12 לאמ̈התהון אמרין איכו עבורא וחמרא ומשחא כד אתטרפו איך ק̈טילא בשוק̈יהׄ דקריתא כד אתאשד נפש̈תהון בעובא דאמ̈התהון.  02:13 מנא אסהדכי ומן אדמא לכי ברת אורשלם מן אפחם לכי ואביאכי בתולתא ברת צהיון דסגי איך ימא תברכי מנו נסכור.  02:14 נב̈ייכי חזו לכי דגלותא ומטעינותא ולא גלו לכי על חטה̈יכי דתתובין ואהפך שביתכי וחזו לכי נב̈יותא דג̈לתא ומטע̈יניתא.  02:15 טרפו עליכי איד̈יהון כל עבר̈י אורחא אשרקו ואנירו ר̈ישיההון על ברת אורשלם ואמרו הדאהי קריתא דאמרין הוו גמירת שופרא וחדותא דכלהׄ ארעא.  02:16 עבד מריא מדם דאתחשב ושמלי מלתה איך דפקד מן יומ̈תא קד̈מיא סחפהׄ ולא חס ואחדי עליכי בעלד̈בבא וארים קרנא דאלוצי̈כי.  02:17 פתחו עליכי פומהון כלהון בעלד̈בביכי אשרקו וחרקו שנ̈יהון ואמרין בלענהׄ ברם הנו יומא דסכין אשכחן וחזין.  02:18 געא לבהון לות מריא דשור̈א דברת צהיון ארדי איך נחלא דמעתא באיממא ובלליא לא תתלין לכי פויגא ולא תשלא בבת עינכי.  02:19 קומי שבחי בלליא בריש מטרתא ואשודי איך מ̈יא לבכי לוקבל אפ̈י מריא ארימי לותה איד̈יכי על נפשא דילוד̈יכי דמתטרפין לכפנא בריש כלהון שוק̈א.  02:20 חזי מריא וחור למן עבדת הכנא איך נאכ̈לן נש̈א פאר̈יהין ילוד̈א דמשתקפין אין נתקטל במקדשה דמריא כהנא ונביא.  02:21 שכבו על ארעא בשוק̈א טל̈יא וסב̈א בתו̈לתי וגד̈ודי נפלו בחרבא קטלת ביומא דרוגזך טבחת ולא חסת.  02:22 קרית איך יומא דעדעדא בעלד̈בבי מן חדר̈י ולא הוא ביומא דרוגזה דמריא פליטא וסרידא דשקלת ורבית בעלד̈בבי גמרו אנון.  03:01 איל גנברא חזי שועבדי בשבטא דרוגזה.  03:02 לי דבר והלכני בחשוכא ולא בנהירא.  03:03 ברם בי נתוב ונהפך אידה כלה יומא.  03:04 בלי משכי ובסרי ותבר גר̈מי.  03:05 בנא עלי ואכרכני מררא וחורבא.  03:06 בחשוכא אותבני איך מיתא לעלם.  03:07 סג באפ̈י דלא אפוק ואעשן אסור̈י.  03:08 אפן אבעא ואצלא לא שמע צלותי.  03:09 סג אור̈חתי בכו̈בא ושב̈ילי עקם.  03:10 דאבא כמנא הוא לי ואריא בטושיא.  03:11 אור̈חתי עקם פשחני וסמני לחבלא.  03:12 מלא קשתה ואקימני איך נישא לגאר̈א.  03:13 הא אעל בכו̈ליתי גאר̈והי.  03:14 הוית גוחכא בכלהון עמ̈מא וזמירתהון כלה יומא.  03:15 אסבעני מרר̈א וארויני גד̈דא.  03:16 ותבר בכאפא שנ̈י ופלני בקטמא.  03:17 ואתטעית מן שלמא נפשי וטעית טבתא.  03:18 ואמרת דאבדו נצ̈חני וסברי מן מריא.  03:19 אתדכר שועבדי ומרדותי דמרר̈א ודגד̈דא.  03:20 אתדכר ואפנא נפשי עלי.  03:21 הדא אתיב על לבי מטל הנא אסכא לה.  03:22 חסד̈והי דמריא דלא טלקין ולא גמרין ר̈חמוהי.  03:23 בחודתא דצפרא סגיאא הימנותך מריא.  03:24 אמרת נפשי מנתי הו מטל הנא אסכא לה.  03:25 טב מריא למן דמסכא לה ולנפשא דבעיא לה.  03:26 טב למן דמסכר בקושתא לפורקנה דמריא.  03:27 טב לגברא כד נשקול נירך בטליותה.  03:28 נתב בלחודוהי ונשתוק מטל דקבל עלוהי נירך.  03:29 נתל בעפרא פומה מטל דאית סברא.  03:30 נתל פכה למן דמחא לה ונסבע חסדא.  03:31 מטל דלא טעא מריא לעלם.  03:32 אלא ממכך ומרחם איך סוגאת ר̈חמוהי.  03:33 מטל דלא ענא מן לבה וממכך בנ̈י גנבר̈א.  03:34 למכבשו תחית ר̈גלוהי כלהון אסיר̈א דארעא.  03:35 למצלא דינא דגברא לוקבל אפ̈י עליא.  03:36 למחיבו ברנשא בדינה מריא לא חזא.  03:37 מנו הנא דאמר והוא דמריא לא פקד.  03:38 מן פומה דעליא לא נפ̈קן ביש̈תא וטב̈תא.  03:39 מנא מתחשב ברנשא דחי וגברא על ח̈טהוהי.  03:40 נבצא אור̈חתן ונבדוק ונתפנא לות מריא.  03:41 נשקול לבי̈ן על איד̈ין לות אלהא לשמיא.  03:42 חנן אעלין ומרמרנך ואנת לא שבקת.  03:43 טללת ברוגזך ורדפתן וקטלת ולא חסת.  03:44 טללת בעננך ואעברת צלותן.  03:45 עקיר̈א ומס̈ליא עבדתן בית עמ̈מא.  03:46 עיני דמעא ולא שליא מן דלית פויגא.  03:47 עדמא דנדיק ונחזא מריא מן שמיא.  03:48 עיני אתטרפת על נפשי מן כלהין בנ̈ת קור̈יא דילי.  03:49 פתחו עלי פומהון כלהון בעלד̈בבי.  03:50 דחלתא וזועתא הות לן גומצא ותברא.  03:51 תפ̈א דמ̈יא אר̈די עינ̈י על תברהׄ דברת עמי.  03:52 מצד צדוני איך צפרא בעלד̈בבי מגן.  03:53 שתקו בגובא ח̈יי שדו בי כאפ̈א.  03:54 טפו מ̈יא לעלמן רישי אמרת אתרחקת.  03:55 קרית שמך מריא מן גובא תחתיא.  03:56 קלי שמעת לא תרכן אדנך אלא ארוח לי ופרוקיני.  03:57 קרבת ביומא דקריתך ואמרת לי לא תדחל.  03:58 דנת מריא דינא דנפשי ופרקת ח̈יי.  03:59 חזית מריא מוככי דנת דיני.  03:60 חזית כלהׄ נקמתהון וכל דאתחשבו עלי.  03:61 שמעת חסדהון מריא וכל דאתחשבו עלי.  03:62 ספ̈ותא דקי̈מן ור̈נין עלי כלה יומא.  03:63 מותבהון ומקמהון אסתכלת אנא מן רניהון.  03:64 תהפך להון פורענהון מריא איך מעבד אי̈דיהון.  03:65 תתל להון כריותא דלבא ומחותך להון.  03:66 תרדוף וברוגזך תובד אנון מן תחית שמ̈יך מריא.  04:01 איכנא מסתלא דהבא טבא ושנא צובעא שפירא ומש̈תדין כא̈פא דקודשא בריש כלהון שו̈קא.  04:02 ב̈ני צהיון יקיר̈א דמיתרין הוו מן כא̈פא טב̈תא איכנא אתחשבו איך מ̈אנא דחצפא עבד אי̈דיא דפחרא.  04:03 ג̈לי איך יר̈ורא תדי̈הין ואינק גר̈יהין הות ברת עמי למחותא דלית להׄ אסיותא ואיך נעמא במדברא.  04:04 דבק לשנה דילודא לש̈מי חכה בצהיא ט̈ליא שאלו לחמא ולית דקצא יהב להון.  04:05 הנון דאכלין הוו פונ̈קא הא סימין בשו̈קא דאתרביו על זחור̈יתא הא דמכין בקק̈לתא.  04:06 וסגי עולהׄ דברת עמי מן חטיתהׄ דסדום דאתהפכת מן שליא ולא לא̈י בהׄ אי̈דיא.  04:07 דכיו נזיר̈יהׄ מן תלגא וחורו מן חלבא במר̈עיתהון סמקו גר̈מיהון מן סרדון ומן ספילא גושמהון.  04:08 חשך מן שוחר̈א חזוהון ולא אתידעו בשו̈קא קפוד משכהון על גר̈מיהון יבש והוא איך קיסא.  04:09 טבין הוו קטי̈לי חרבא מן קטי̈לי כפנא דדבו איך הנון דממחין ושדין בחקלא.  04:10 אי̈די נש̈א מר̈חמניתא בשל ב̈ניהין והוו להין למאכולתא בתברהׄ דברת עמי.  04:11 שמלי מריא חמתה ואשד חמתא דרוגזה ושבק נורא בצהיון \ושלהביתא#1#/ אכלת שתא̈סיהׄ.  04:12 ולא הימנו מ̈לכא דארעא וכלהון עמור̈יהׄ דתביל דאתא ועאל בעלדבבא ואלוצא בתר̈עיהׄ דאורשלם.  04:13 מטל ח̈טהא דנב̈ייהׄ ועולא דכה̈ניהׄ דאשדו בגוהׄ דמא דזדי̈קא.  04:14 נדו רור̈בניהׄ בשו̈קיהׄ ואתפלפלו בדמא ולא אשכחו דנקרבון ללבוש̈יהון.  04:15 פרושו מנהון וטמ̈אא קרו אנון עברו עברו ולא תתקרבון להון מטל דארגזו אף אתטרפו אמרו בית עמ̈מא דתוב לא נוספון למעמר.  04:16 עד קימין חנן חשך עינ̈ין מן עודרנן סריקאית דקו דו̈קין לות עמא דלא פרק.  04:17 פרצופה דמריא פלג אנון ולא נוסף למחר בהון בא̈פי כה̈נא לא נסבו ועל ס̈בא לא רחמו.  04:18 צדו לדדקדקין לדמהלכין בשו̈קא קרב קצן מלו יו̈מין מטל דאתא עדנן.  04:19 קלילן הוו ר̈דופין מן נשר̈י שמיא על טור̈א רדפון ובמדברא אתכמנו לן.  04:20 רוחא דא̈פין משיחה דמריא אתתחד בגומצהון הו דאמרן דבטללה נחא בית עמ̈מא.  04:21 דוצי וחדי ברת אדום דיתבא בארעא דעוץ אף לכי נמטא כסא ותרוין ותתטרפין.  04:22 גמרו ח̈טהיכי ברת צהיון תוב לא נוסף למגליותכי אתפקדו חוב̈יכי ברת אדום אתגליו ח̈טהיכי.  05:01 אתדכר מריא מנא הוא לן חור וחזי חסדן.  05:02 ירתותן אתהפכת לנוכר̈יא וב̈תין לנוכר̈יא.  05:03 יתמ̈א הוין דלא אבא ואמ̈התן איך אר̈מלתא.  05:04 מ̈ין בכספא אשתין וקי̈סין בדמ̈יא.  05:05 אתו על צורן אתרדפן ולאין ולא אתתניחן.  05:06 מצר̈יא יהבו אידא ואתור̈יא למסבעו לחמא.  05:07 אב̈הין חטו ולית אנון וחנן ח̈טהיהון סבלן.  05:08 עב̈דא אשתלטו בן ולית דפרק לן מן אי̈דיהון.  05:09 בנפשן נעל לחמא מן קדם חרבא דבמדברא.  05:10 מש̈כין איך דמן תנורא אתקפדו וקנאו מן קדם טורפא דכפנא.  05:11 נש̈א בצהיון צערו ובתו̈לתא בקור̈יא דיהודא.  05:12 רור̈בנא באי̈דיהון אתתליו וא̈פי ס̈בא לא יקרו.  05:13 גדו̈דא טחנו רחיא ועלי̈מא בקי̈סא אתתקלו.  05:14 ס̈בא מן תרעא בטלו וגדו̈דא מן חדותהון.  05:15 בטלת חדותא דלבן אתהפכת לאבלא חדותן.  05:16 נפל כלילא דרישן וי לן על דחטין.  05:17 מטל הנא הא דוא לבן ומטל הנא הא חש̈וכן עי̈נין.  05:18 על טורא דצהיון דחרב ותע̈לא הלכו בה.  05:19 ואנת מריא לעלם איתיך וכורסיך לדרדר̈ין.  05:20 לא לעלם תשבקן ותטעין נוגרא דיו̈מתא.  05:21 אפנן מריא לותך ונתפנא חדת יו̈מתן איך דמן קדים.  05:22 מטל דמסליו אסליתן ורגזת עלין טב 
