 01:00 תוב כתבא אחרנא דארמיא נביא  01:01 פת̈גמוהי דארמיא בר חלקיא מן כה̈נא דבענתות דבארעא דבנימין.  01:02 דהוא פתגמה דמריא עלוהי בי̈ומוהי דיושיא בר אמון מלכא דיהודא בתלתעסרא שני̈ן למלכותה.  01:03 והוא בי̈ומוהי דיויקים בר יושיא מלכא דיהודא עדמא דשלם חדעסר̈א ש̈נין לצדקיא בר יושיא מלכא דיהודא עדמא דאשתבית אורשלם בירחא חמישיא.  01:04 והוא עלי פתגמה דמריא למאמר.  01:05 עדלא אצורך בכרסא אידעתך ועדלא תפוק מן מרבעא קדשתך ונביא לעמ̈מא יהבתך  01:06 ואמרת בבעו מריא אלהא הא לא ידע אנא לממללו מטל דטלא אנא  01:07 ואמר לי מריא לא תאמר דטלא אנא מטל דעל כל דאשדרך תאזל וכל דאפקדך תמלל.  01:08 לא תדחל מן קדמיהון מטל דעמך אנא למפציותך אמר מריא.  01:09 ואושט מריא אידה וקרב לפומי ואמר לי מריא הא יהבת פת̈גמי בפומך.  01:10 חזי דאשלטתך יומנא על עמ̈מא ועל מ̈לכותא למעקר ולמסתר ולמסחפו ולמובדו ולמבנא ולמצב.  01:11 והוא עלי פתגמה דמריא למאמר מנא חזית ארמיא ואמרת חוטרא דלוזא חזא אנא.  01:12 ואמר לי מריא שפיר חזית מטל דמסרהב אנא על פתגמי למעבדה.  01:13 והוא פתגמה דמריא עלי דתר̈תין זב̈נין ואמר מנא חזא אנת ואמרת קדסא דתפא חזא אנא וא̈פוהי מן אפ̈י גרביא.  01:14 ואמר לי מריא מן גרביא תתפתח בישתא על כלהון ית̈בי ארעא.  01:15 מטל דהא משדר אנא וקרא אנא לכלהין שר̈בתא דמ̈לכותא דגרביא אמר מריא ונאתון ונרמון גבר כורסיה במעלנא דתר̈עא דאורשלם ועל כלהון שור̈יהׄ כד חדרא ועל כלהין קור̈יא דיהודא.  01:16 ואמלל דינ̈י עמהון מטל כלהין ביש̈תהון דשבקוני וסמו בס̈מא לא̈להא אחר̈נא וסגדו לעבד א̈ידיהון.  01:17 ואנת אסור חצ̈יך וקום אמר להון כלמדם דמפקד אנא לך לא תדחל מנהון דלמא אתברך קדמיהון.  01:18 ואנא הא עבדתך יומנא איך קריתא תקיפתא ואיך עמודא דפרזלא ואיך שורא דנחשא על כלהׄ ארעא על מ̈לכא דיהודא ועל ר̈ורבניהון ועל כה̈ניהון ועל נבי̈יהון ועל כלה עמא דארעא.  01:19 ונתכתשון עמך ולא נזכונך מטל דעמך אנא למפציותך אמר מריא.  02:01 והוא עלי פתגמה דמריא למאמר.  02:02 זל ואכרז בא̈דני אורשלם ואמר הכנא אמר מריא אתדכרת לכי טיבותא דטליותכי רחמתא דמסיברנותכי כד הלכתי בתרי במדברא בארעא דלא מזדרעא.  02:03 קדש איסריל למריא ריש ע̈ללתה כול א̈כוליהון נתחיבון בישתא תאתא עליהון אמר מריא.  02:04 שמעו פתגמה דמריא ביתה דיעקוב וכלהין שר̈בתא דבית איסריל.  02:05 הכנא אמר מריא מנא הו עולא אשכחו בי אב̈היכון דארחקו מני ואזלו בתר לא מדם ומדם לא יתרו.  02:06 ולא אמרו דאיכא הׄו מריא דאסקן מן ארעא דמצרין ודברן במדברא בארעא חרבתא ושהיתא בארעא צדיתא ד̈טללי מותא בארעא דלא עבר בהׄ גבר ולא יתב בר אנש תמן.  02:07 ואיתיתכון לארעא דכרמלא למאכל פאר̈יהׄ וטב̈תה ואתיתון וטמאתון ארעי וירתותי סמתון לטנפותא.  02:08 כה̈נא לא אמרו איכא הׄו מריא ואח̈ידי נמוסא לא ידעוני ור̈עותא דגלו בי ונבי̈א אתנביו בבעלא ובתר מדם דלית בה יותרן אזלו.  02:09 מטל הנא אתדין עמכון אמר מריא ועם בנ̈י בניכון אתדין.  02:10 עברו לגזר̈תא דכת̈יא וחזו ולקדר שדרו וטב אסתכלו וחזו אן הות איך הדא.  02:11 אן מחלפין עמ̈מא א̈להיהון אילין דלא הוו א̈להא ועמי חלפו איקרה בדלא יותרן.  02:12 תמהו שמיא על הדא וזועו ודחלו טב אמר מריא.  02:13 מטל דתר̈תין ביש̈ן עבדו עמי לי שבקו מבועא דמ̈יא ח̈יא ואזלו חפרו להון גוב̈א גוב̈א אר̈עיעא דלא משכחין למקבא בהון מ̈יא.  02:14 דלמא עבדא הו איסריל אן יליד ביתא הו מטל מנא הוא לבזתא.  02:15 עלוהי ננהׄמון אר̈יותא ונרימון קלהון ונעבדון ארעה לחורבא וקור̈יה נצדין מן בלי דיתב.  02:16 אף בנ̈י מפס ותחפיס נרעונכי רישא רישא.  02:17 הא הכנא נתעבד לכי על דשבקתי למריא אלהכי בזבנא דמדבר הוא לכי באורחא.  02:18 והשא מא לכי למאזל לאורחא דמצרין למשתא מ̈יא דשיחור ומא לכי למאזל לאורחא דאתור למשתא מ̈יא דנהרא.  02:19 תרדיכי בישתכי ותיבותכי תכסכי ודעי וחזי דביש ומריר על דשבקתי למריא אלהכי ולא דחלתי מני אמר מריא אלהא חילתנא.  02:20 מטל דמן עלם תברת נירכי ופסקת חנק̈יכי ואהרתי דתוב לאלה אחרין לא אפלוח והא על כול רמתא דרמא ותחית כל אילן דעביט אנתי טעיא ומזניא.  02:21 ואנא נצבתכי שבוקא דכלה זרעא דקושתא ואיכנא אתהפכתי עלי ומרדתי איך גפתא נוכריתא.  02:22 ואן תתחורין בנתרא ותסגין לכי כבריתא כתמו להון בכי ח̈טהיכי קדמי אמר מריא אלהא.  02:23 איכנא תאמרין דלא אתטמאת ובתר בעלא לא אזלת חזי אור̈חתכי בנח̈לא ודעי מנא עבדתי ארימתי בקלכי מעקמת אור̈חתא.  02:24 איך ערדא דמתילף במדברא בצבינ̈י נפשה סקתי רוחא איך ירורא מן נהפכיהׄ כל מן דבעא להׄ לא נתטרף באור̈חתהׄ נשכחיה.  02:25 כלי ר̈גליכי מן חפייותא וגגרתכי מן צהיא ואמרתי אתחילת לא צביא אנא מטל דרחמת נוכר̈יא ובתרהון אזל.  02:26 איך בהתת גנבא כד דמשתכח הכנא בהתו בנ̈י איסריל הנון ור̈ורבניהון ומ̈לכיהון וכה̈ניהון ונבי̈יהון.  02:27 דאמרין לקיסא אבון אנת ולכאפא דאנתי ילדתין מטל דאפניו לי קדלהון ולא א̈פיהון ובזבנא דבישתהון אמר̈ין קום עדרין ופרוקין.  02:28 ואיכא אנון א̈להיך דעבדת לך נקומון נפרקונך בזבן בישתך מטל דאיך מנינא דקור̈יך הוו א̈להיך יהודא.  02:29 למנא דינין אנתון עמי כלכון דגלתון בי אמר מריא.  02:30 סריקאית מחית לב̈ניכון ומרדותא לא קבלו אכלת חרבא לנבי̈יכון איך אריא מחבלנא.  02:31 אנתון דרא שמעו פתגמה דמריא דלמא מדברא הׄוית לאיסריל או איך ארעא חרבתא מטל מנא אמרו עמי נחתן לא נאתא תוב לותך.  02:32 דלמא טעיא בתולתא עודנהׄ וכלתא תצביתהׄ עמי דין טעאוני יומ̈תא דלית להון מנין.  02:33 מנא תוב מתקנתי אור̈חתכי למבעא רחמתא דהא אף בישתא ילפתי באור̈חתכי.  02:34 ואף בא̈ידיכי אשתכח דמא דנפש̈תא דמס̈כנא זכ̈יא לא הוא ‍{‍בפושלתא‍}‍‍<‍בפולשתא‍>‍ אשכחת אנון אלא תחית כל אילן.  02:35 ואמרתי דמחסיא אנא מטל הנא אהפך רוגזה מני הא דאן אנא לכי על דאמרתי לא חטית.  02:36 מנא מזדללא אנתי טב למתנא אור̈חתכי אף מן מצרין תבהתין איך דבהתתי מן אתור.  02:37 אף מן לות הנא תפקין כד א̈ידיכי על רישכי דרגז מריא על מתכלניכי ולא תצלחין בהון.  03:01 אן נשבוק גברא אנתתה ותאזל מן לותה ותהוא לגברא אחרנא אן מתפנא לותהׄ תוב הא מתטנפו ‍{‍תתטנפו‍}‍‍<‍תתטנפ‍>‍ ארעא הׄי ואנתי זניתי בר̈עותא ס̈גיאא תובי לותי אמר מריא.  03:02 ארימי עינ̈יכי על ש̈בילא וחזי איכא לא אתטנפתי על אור̈חתא יתבתי להון איך נעבא במדברא וטנפתי ארעא בזניותכי ובבישותכי  03:03 אתכליו אר̈סיסא וארביעא לא הוא ובית עי̈נא דאנתתא זניתא הוא לכי ולא צביתי למתתכסו.  03:04 הא מכיל קריא אנתי לי אבי ומרביני דמן טליותי אנת  03:05 דלמא נתנטר לעלם או נתנטר לעלמין הא מללתי ועבדתי בישתא ואתחילתי.  03:06 ואמר לי מריא בי̈ומוהי דיושיא מלכא חזית מדם דעבדת עמורתא דאיסריל אזלת הי לכל טור דרם ותחית כל אילן דעביט וזנית תמן.  03:07 ואמרת מן בתר דעבדת הלין כולהין דתתוב לותי ולא תבת וחזת שוקרה חתה יהודא.  03:08 וחזת כלהין צ̈בותהׄ ועל דגרת עמורתא דאיסריל שבקתה ויהבת להׄ כתבא דשובקנא ולא דחלת שקרתא חתהׄ יהודא ואזלת וזנית אף הי.  03:09 ומטל דזלילא הות זניותהׄ טנפת ארעא וגרת בכא̈פא ובקיס̈א.  03:10 ואף מן בתר הלין כלהין לא תבת לותי שקרתא חתה יהודא מן כלה לבהׄ אלא אן בדגלותא אמר מריא.  03:11 ואמר לי מריא זדקת נפשהׄ עמורתא דאיסריל מן שקרתא חתהׄ יהודא.  03:12 זל ואכרז פת̈גמא הלין בגרביא ואמר תובי עמורתא דאיסריל אמר מריא ולא אקשא א̈פי בכון מטל דטב אנא אמר מריא ולא אלם אנא לעלם.  03:13 ברם דעי ח̈טהיכי דבמריא אלהכי חטיתי ובדרתי אור̈חתכי לנוכר̈יא תחית כל אילן דעביט ובקלי לא שמעתון אמר מריא.  03:14 תובו בנ̈יא תיב̈א אמר מריא דאנא צבית בכון ודברתכון חד מן קריתא ותר̈ין מן שרבתא ואיתיתכון לצהיון.  03:15 ואתל לכון ר̈עותא איך לבי ונרעונכון בידעתא ובסוכלא.  03:16 ונהוא כד תפרון ותסגון בארעא בי̈ומתא הנון אמר מריא לא נאמרון תוב קבותא דדיתקא דמריא ולא תסק על לבא ולא נתדכרונהׄ ולא נפקדונהׄ ולא תתעבד תוב.  03:17 בה בזבנא הׄו נקרונהׄ לאורשלם כורסיה דמריא ונסכון כלהון עמ̈מא לשמה דמריא ולא נאזלון תוב בתר צבינ̈י לבהון בישא בי̈ומתא הׄנון.  03:18 נאזלון דבית יהודא עם דבית איסריל ונאתון אכחדא מן ארעא דגרביא לארעא דאורתת לא̈בהיהון.  03:19 ואנא אמרת דאחשבך בב̈ניא ואתל לך ארעא גביתא וירתותא דח̈ילא דח̈ילותא דעמ̈מא ואמרת אבי תקרונני ומן בתרי לא תהפכון.  03:20 שריראית איך דמדגלא אנתתא בחברהׄ הכנא דגלו בי בנ̈י איסריל אמר מריא.  03:21 קלא על שב̈ילא אשתמע בכתא ובעותא דבית איסריל דעקמו אור̈חתהון וטעו למריא אלההון.  03:22 תובו ב̈ניא תיב̈א ואסא תיבותכון ואמרו הנון הא חנן דילך מטל דאנת הו מריא אלהן.  03:23 שריראית לדגלותא רמתא ועושנא דטור̈א שריראית במריא אלהן פורקנה דאיסריל.  03:24 ובהתתא אכלת לאות א̈בהין מן טליותהון ולענהון ולתור̈יהון ולבניהון ולבנ̈תהון.  03:25 נדמך בבהתתן ונכסין חפרן מטל דלמריא אלהן חטין חנן וא̈בהין מן טליותן ועדמא ליומנא ולא שמען בקלה דמריא אלהן.  04:01 אן תתוב איסריל אמר מריא לותי תתוב ואן תעבר טנפותך מן קדמי לא תזוע.  04:02 ותאמא חי הו מריא בקושתא ובדינא ובזדיקותא ונתברכון בה עמ̈מא ובה נשתבחון.  04:03 מטל דהכנא אמר מריא לגבר̈א דיהודא ולעמור̈יהׄ דאורשלם אנהרו לכון שרגא ולא תזרעון על כו̈בא.  04:04 גזורו למריא ואעברו עורלותא דלבכון גבר̈א דיהודא ועמור̈יהׄ דאורשלם דלמא תפוק איך נורא חמתי ותוקד ולית דמדעך מטל בישותא דעב̈דיכון.  04:05 חוו ביהודא ובאורשלם אשמעו ואמרו קרו שיפורא בארעא קריו בקלא רמא ואמרו אתכנשו ונעול לקור̈יא עש̈ינתא.  04:06 שקולו אתא לצהיון אתעשנו ולא תקומון מטל דבישתא מיתא אנא מן גרביא ותברא רבא.  04:07 מלך תקיף סלק איך אריא מן עבה ומחבל עמ̈מא שקל ונפק מן אתרה למעבד ארעך לחורבא וקור̈יך נצדין מן בלי דיתב.  04:08 על הדא אתכבנו סק̈א וארקדו ואיללו מטל דלא הפכת חמתא דרוגזה דמריא מנכון.  04:09 ונהוא ביומא הׄו אמר מריא נאבד לבא דמ̈לכא ולבא דש̈ליטנא ונתמהון כה̈נא ונב̈יא נתדמרון.  04:10 ואמרת בבעו מריא אלהא שריראית מטעיו אטעית לעמא הנא ולאורשלם דאמרת שלמא נהוא לכון והא קרבת חרבא עדמא לנפשא.  04:11 בה בזבנא הׄו נתאמר לעמא הנא ולאורשלם איך רוחא טעיתא דבש̈בילא דמדברא אורחהׄ דברת עמי לא למדרא ולא למחמל.  04:12 רוחא דמליא מן הלין תאתא לי מכיל אף אנא אמלל דינ̈י עמהון.  04:13 הא איך עננא נסק ואיך עלעלא מרכבתה קלילין מן נשר̈א ר̈כשה וי לן דאתבזזן.  04:14 אשיג לבכי מן בישתא אורשלם מטול דתתפרקין עדמא לאמתי נבות בגוכי מחש̈בתכי ביש̈תא.  04:15 מטל דקלא דמחוא מן דן ומשמע כאבא מן טורא דאפרים.  04:16 אתדכרו לעמ̈מא ואשמעו לאורשלם הא כנש̈א אתין מן ארעא רחיקתא ונרימון קלהון על קור̈יא דיהודא.  04:17 איך נטר̈י חק̈לתא הוו עליהׄ מן חדר̈יהׄ מטל דלי מרמרת אמר מריא.  04:18 אור̈חתכי ועב̈דיכי עבדו לכי הלין הדא הי בישתכי דמרת וקרבת עדמא ללבכי.  04:19 מ̈עי מ̈עי כיבין לי ות̈לותי לבי משור לבי ולא שתק מטל דקלא דשיפורא שמעת נפשי ויובבא דקרבא.  04:20 תברא על תברא נאתא מטל דאתבזת כלהׄ ארעא מן שלי אתבזז משכני ונפל יר̈יעתי.  04:21 עדמא לאמתי אחזא לדערק ואשמע קלא דשיפורא.  04:22 מטל דשטו עמי ולי לא ידעו ב̈ניא אנון סכ̈לא ולא הוו חכי̈מא חכימין אנון לבישתא וטבתא לא ידעין.  04:23 חרת בארעא והא תוה ובוהׄ ולשמיא ולית נוהרהון.  04:24 חזית טור̈א והא זיעין וכלהין ר̈מתא אתפרק.  04:25 חרת והא לית ברנש וכלהׄ פרחתא דשמיא פרדת.  04:26 חזית והא כרמלא חרב איך מדברא וכולהין קור̈יה אתעבר מן קדם מריא ומן קדם חמתא דרוגזה.  04:27 מטל דהכנא אמר מריא לחבלא תהוא כלהׄ ארעא וגמוריא לא אעבד.  04:28 מטל הלין תתאבל ארעא ונחשכון שמיא מן לעל כל דמללת ואתרעית לא אתתוא ולא אהפך מנהׄ.  04:29 מן קלא דפר̈שא ודשדין בקשתא ערקת כלהׄ קריתא עלו בעב̈א ובשק̈יפא סלקו כלהין קור̈יא אשתבק ולית בר אנש דיתב בהין.  04:30 ואנתי בזיזתא מנא תעבדין כד תלבשין זחור̈יתא כד תצטבתין בתצביתא דדהבא כד תכחלין בצדידא עינ̈יכי לסריקותא הו מצטבתא אנתי שבקוכי חבר̈יכי ונפשכי בעין.  04:31 מטל דקלא איך כריהתא שקמתי ועקתא איך אנתתא דמחבלא למאלד קלא דברת צהיון דמתטרפא ומפרסא א̈ידיהׄ ואמרא וי לי דאתטרפת נפשי על ק̈טילי.  05:01 אתכרכו בש̈וקיהׄ דאורשלם וחזו ודעו ובעו ב̈פלטותהׄ אן תשכחון גברא אן אית דעבד דינא ובעא הימנותא אשבוק להׄ.  05:02 ואן חי מריא נאמרון שריראית בדגלותא ימין.  05:03 מריא עינ̈יך על הימנותא מחית אנון ולא אתכרהו גמרת אנון ולא צבו למקבלו מרדותא קשיו א̈פיהון מן כאפא ולא צבו למתב.  05:04 ואנא אמרת מטל דמס̈כינין אנון סטו מטל דלא ידעו אורחה דמריא ודינא דאלההון.  05:05 אזל לי לות ר̈ורבנא ואמלל עמהון מטל דהנון ידעו אורחה דמריא ודינא דאלההון שריראית כלהון איך חדא תברו נירא ופסקו ח̈נקא.  05:06 מטל הנא נתבר אנון אריא מן עבא ודא̈בי רמשא נבזעון אנון נמרא נכמן על קור̈יהון כל דנפוק מנהון נתתבר מטל דסגיו ח̈וביהון ועשנו דלא נתובון.  05:07 על אידא אשבוק לכי בניכי שבקוכי ואימו באילין דלא הוו א̈להא וסבעת אנון וגרו ובית זני̈תא אתכתשו.  05:08 איך ר̈כשא אוש̈נא עהר̈א הוו גבר על אנתת חברה צהלין הוו.  05:09 על הלין לא אפקוד אמר מריא ובעמא דהכנא לא תתנקם נפשי.  05:10 סקו בשור̈יהׄ ועקורו וגמוריא לא תעבדון שבוקו שתא̈סיהׄ מטל דדמריא אני̈ן.  05:11 מטל דמדגלו דגלו בי בנ̈י איסריל וב̈ני יהודא אמר מריא.  05:12 דגלו במריא ואמרין לא הוא הו לא תאתא עלין בישתא וחרבא וכפנא לא נחזא.  05:13 ונב̈יא נהוון לעלעלא ואילין דמלתא לית להון הכנא נתעבד להון.  05:14 מטל הנא הכנא אמר מריא אלהא חילתנא חלף דמללתון מלתא הדא הא יהׄב אנא פת̈גמי בפומך נורא ועמא הנא קי̈סא ותאכול אנון.  05:15 הא מיתא אנא עליכון בית איסריל עמא מן רוחקא אמר מריא עמא הו עשינא עמא הו דמן עלמא עמא דלא תדעי לשנה ולא תשמע מדם דממלל.  05:16 גגר̈תה איך קבר̈א פתיח̈ן וכלהון גנבר̈ין.  05:17 נאכול חצדך ולחמך ונאכול ב̈ניך ובנ̈תך נאכול ענך ותור̈יך נאכול גופנ̈יך ותא̈ניך נמסכן קור̈יא דתוקפך דאנת תכיל עליהין בחרבא.  05:18 ואף בי̈ומתא הׄנון אמר מריא לא אסיפכון.  05:19 ונהוא כד תאמרון מטל מנא עבד לן מריא אלהן הלין כלהין תאמר להון הכנא אמר מריא על דשבקתונני ופלחתון לא̈להא נוכר̈יא בארעכון הכנא תפלחון לנוכר̈יא בארעא דלא דילכון.  05:20 חוו הדא בבית יעקוב ואשמעוהׄ ביהודא ואמרו.  05:21 שמעו הדא עמא סכלא דלית בה לבא דעי̈נא אית להון ולא חזין וא̈דנא אית להון ולא שמעין.  05:22 מני לא תדחלון אמר מריא ומן קדמי לא תזועון דסמת חלא תחומא לימא נמוסא לעלם ולא עבר לה ומתכתש ולא משכח ומתתר̈ימין גללו̈הי ולא עברין לה.  05:23 ולעמא הנא הוא לבא מרודא וממרמרנא סטו ואזלו.  05:24 ולא אמרו בלבהון דנדחל למריא אלהן דיהׄב מטרא בכיריא ולקישיא בזבנה וע̈ללתא דקיטא לסתוא נטר לן.  05:25 ח̈וביכון צלו עליכון הלין וח̈טהיכון כלו טב̈תא מנכון.  05:26 מטל דאשתכחו בעמי ח̈טיא ואקימו פח̈א איך סיג̈א דנתתחדון בהון בנ̈י אנשא.  05:27 ואיך אקלוביא דמלא פרחתא הכנא בת̈יהון מלין נכלא מטל הנא ירבו ועתרו.  05:28 ועברו על דינא דינא לא דנו ודינא דיתמ̈א לא תרצו ודינא דביש̈א לא דנו.  05:29 על הלין לא אפקוד אמר מריא ובעמא דהכנא לא תתנקם נפשי.  05:30 תמהא ושטיותא הוא בארעא.  05:31 נב̈יא אתנביו שוקרא וכה̈נא אחדו א̈ידיהון ועמי רחם הכנא ומנא תעבדון לחרתא.  06:01 גזו בנ̈י בנימין מן גו אורשלם ובקלא קריו שיפורא ועל בית כרם שקלו אתא מטל דבישתא מיתא אנא מן גרביא ותברא רבא.  06:02 למעדנתא ולמפנקתא דמיתי ברת צהיון.  06:03 עליהׄ נאתון ר̈עותא וגזר̈יהון איך חדא ונקשון עליהׄ מש̈כניהון כד חדרא ונרעון גבר לגבה.  06:04 טיבו עליהׄ קרבא ונאמרון קומו נסק בטהרא וי לן דפנא יומא ורכנו ט̈ללי רמשא.  06:05 קומו נסק עליהׄ בלליא ונחבל סחר̈תהׄ.  06:06 מטל דהכנא אמר מריא פסוקו קיס̈יהׄ ואכמנו על אורשלם כמא̈נא הׄי קריתא דאתפקדת וכלה עושקהׄ בגוהׄ.  06:07 איך דכנש גובא מ̈והי הכנא כנשת בישתהׄ חטופיא ובזתא משתמע בהׄ קדם א̈פי אמינאית.  06:08 בכא̈בא ובמח̈ותא אתרדי אורשלם דלמא תנד נפשי מנכי דלמא אעבדכי לחורבא איך ארעא דלא אתיתבת.  06:09 הכנא אמר מריא חילתנא מתבערו נתבערון איך גפתא שרכה דאיסריל אהׄפך אידך איך קטופא על בוערא.  06:10 למן אמר ואסהד דנשמעון הא א̈דניהון עור̈לן ולא משכחין למצת הא פתגמה דמריא הוא להון לחסדא ולא צבין בה.  06:11 ואנתי חמתה דמריא אתמליתי ולאיתי אכילי ואשודי על ט̈ליא בש̈וקא ועל כנ̈ושתא דגדו̈דא אכחדא מטל דאף גבר̈א עם נש̈א נתתחדון וסבא עם טלא יומ̈תא.  06:12 נתיהבון בת̈יהון לאחר̈נא וח̈קלתא ונש̈א אכחדא מטל דמרים אנא אידי על עמור̈יהׄ דארעא אמר מריא.  06:13 מטל דמן זעורהון ועדמא לרבהון כלהון נכלין נכלא ומן נ̈ביא ד̈גלא ועדמא לכה̈נא כלהון עבדין שוקרא.  06:14 ומאסין תברהׄ דברת עמי בבזחא ואמרין שלמא שלמא ולית שלמא.  06:15 בהתו מטל דטנפותא עבדו ובה̈יתא לא בהׄתין ולמתתכסו לא ידעין מטל הנא נפלון עם נ̈פלא ובזבנא דמתפקדין נסתחפון אמר מריא.  06:16 הכנא אמר מריא קומו על אור̈חתא וחזו ושאלו על שבי̈לי עלמא וחזו אידא אורחא שפירא זלו בהׄ ואשכחו ניחא לנפש̈תכון ואמרו לא אזלין חנן.  06:17 ואקימת עליכון דוק̈א דתשמעון לקל שיפורא ואמרין אנתון לא שמעין חנן.  06:18 מטל הנא שמעו עמ̈מא ודעי עדתא דבהון.  06:19 שמעי ארעא הא מיתא אנא בישתא על עמא הנא איך פאר̈י מחש̈בתהון דלפת̈גמי לא שמעו ולנמוסי אסליו.  06:20 למנא הׄויא לי לבונתא דמיתין אנתון מן שבא וקניא דבסמא מן ארעא רחיקתא ב̈עלותכון לא צבית ודבחי̈כון לא בסמו לי.  06:21 מטל הנא הכנא אמר מריא הא יהׄב אנא לעמא הנא תו̈קלתא ונתתקלון בהין א̈בהא וב̈ניא אכחדא ושבבא ורחמה נאבדון.  06:22 הכנא אמר מריא הא עמא אתא מן ארעא דגרביא ועמא רבא נדול מן ס̈ופיהׄ דארעא.  06:23 בקש̈תתא וב̈ניזכא מזינ̈ין בישין אנון ולא מרחמנין קלהון איך ימא דמתכתש ועל ר̈כשא ר̈כיבין ומטיבין איך גנבר̈א לקרבא עליכי ברת צהיון.  06:24 שמען שמעהון ואתרפי אי̈דין ועקתא אחדתן וחב̈לא איך דילדתא.  06:25 לא תפקון לחקלא ובאורחא לא תאזלון מטל חרבא דב̈עלדבבא דכריכא מן חדר̈יכי.  06:26 ברת עמי אתכבני סק̈א ואתפלפלי בקטמא אבלא איך דעל איחידיא עבדי לכי ומרקודתא מרירתא מטל דמן שליא נאתון עליכי בזו̈זא.  06:27 בחורא יהבתך בעמי עשינא דתדע ותבחן אור̈חתהון.  06:28 כלהון ש̈ליטניהון מר̈ודין ומ̈הלכין בנכלא ואיך נחשא ופרזלא כלהון מחבלנין.  06:29 גרדי מפוחא מן נורהון ואברא וסריקאית צרף צרופא ובישתהון לא גמרא.  06:30 כספא מסליא קרו אנון מטל דאסלי אנון מריא.  07:01 פתגמא דהוא על ארמיא מן קדם מריא למאמר.  07:02 קום בתרע ביתה דמריא וקרי תמן פתגמא הנא ואמר שמעו פתגמה דמריא כלהון דבית יהודא דעאלין בתר̈עא הלין למסגד למריא.  07:03 הכנא אמר מריא חילתנא אלהא דאיסריל אטאבו אור̈חתכון ועב̈דיכון ואשריכון באתרא הנא.  07:04 ולא תתכלון לכון על פת̈גמא דשוקרא דאמרין לכון היכלה דמריא היכלה דמריא היכלה אנתון דמריא  07:05 אן תשפרון אור̈חתכון ועב̈דיכון ואן תעבדון דינא בית גברא לחברה.  07:06 ולעמור̈א ולי̈תמא ולאר̈מלתא לא תעלבון ולא תטלמון ודמא זכיא לא תאשדון באתרא הנא ובתר א̈להא אחר̈נא לא תאזלון דנבאש לכון.  07:07 ואשריכון באתרא הנא בארעא דיהׄבת לא̈בהיכון מן עלם ועדמא לעלם.  07:08 והׄא אנתון מתתכלין על פת̈גמא דשוקרא דלא מותרין.  07:09 גנב̈ין אנתון וק̈טולין אנתון וגיר̈ין אנתון וימין אנתון בשמי בשוקרא וסימין אנתון בס̈מא לבעלא ואזלין אנתון בתר א̈להא אחר̈נא דלא ידעין אנתון.  07:10 ואתין אנתון וקימין אנתון קדמי בביתא הנא דאתקרי שמי עלוהי ואמרין אנתון פצן ועבדין אנתון הלין כלהין ביש̈תא.  07:11 דלמא מערתא דגנב̈א הוא ביתא הנא דאתקרי שמי עלוהי בעינ̈יכון ואף אנא הא חזית אמר מריא.  07:12 מטל הנא זלו לאתרי דבשילו דאשרית שמי תמן בקדמיתא וחזו מדם דעבדת לה מטל בישותה דעמי איסראיל.  07:13 והשא חלף דעבדתון עב̈דא הלין כלהון אמר מריא וקדמת ואמרת לכון ולא שמעתון וקרית לכון ולא עניתון.  07:14 אעבדיוהי לביתא הנא דאתקרי שמי עלוהי דאנתון תכילין עלוהי ולקריתא דיהׄבת לכון ולא̈בהיכון איך דעבדת לשילו.  07:15 ואשדיכון מן קדם א̈פי איך דשדית לכלהון א̈חיכון לכלה זרעה דאפרים.  07:16 ואנת לא תצלא על עמא הנא ולא תבעא עליהון ולא תבעא מני מטל דלא שמע אנא לך.  07:17 לא חזא אנת מדם דעבדין בקור̈יא דיוהדא ובש̈וקיהׄ דאורשלם.  07:18 בנ̈יא מלקטין קי̈סא ואבה̈א מוקדין נורא ונש̈א ליש̈ן לישא למעבד זותר̈א לפולחן שמיא ולמנקיו נוק̈יא לא̈להא אחר̈נא דנרגזונני.  07:19 לא הוא לי מרגזין אמר מריא אלא לנפשהון דנבהתן א̈פיהון.  07:20 מטל הנא הכנא אמר מריא אלהא הא רוגזי וחמתי מתתניחין על אתרא הנא על בנ̈י אנשא ועל בעירא ועל א̈ילנא דדברא ועל פאר̈א דארעא ותוקד ולא תדעך.  07:21 הכנא אמר מריא חילתנא אלהא דאיסריל ע̈לותהון אוספו על דבח̈יהון ואכלו בסרא.  07:22 דלא אמרת לא̈בהיהון ולא פקדת אנון ביומא דאפקת אנון מן ארעא דמצרין לא על עלתא ולא על דב̈חא.  07:23 אלא אנא הנא פתגמא פקדת אנון ואמרת שמעו בקלי ואהוא לכון אלהא ואנתון תהוון לי עמא והלכו בכל אורחא דמפקד אנא לכון דנטאב לכון.  07:24 ולא שמעו ולא ארכנו אדנהון למשמע אלא אזלו בתר תר̈עיתהון ובתר צבי̈י לבהון בישא והפכו לבסתרהון ולא לקדמיהון  07:25 מן יומא דנפקו א̈בהיהון מן ארעא דמצרין ועדמא ליומנא ושדרת לותהון כלהון עב̈די נב̈יא בכליום קדמת ושדרת  07:26 ולא שמעו ולא ארכנו אדנהון לותי וקשיו קדלהון טב מן אב̈היהון.  07:27 ותאמר להון הלין כלהון פת̈גמא ולא נשמעונך וקרא אנת להון ולא ענין לך.  07:28 אבדת הימנותא וגזת מן פומהון.  07:29 גוזי סערכי ושדי ושקול על שבי̈לא אוליתא דרגז מריא ושבקה לדרא עבורא.  07:30 מטל דעבדו בנ̈י יהודא דביש קדמי אמר מריא סמו טנפותהון בביתא דאתקרי שמי עלוהי וטנפוהי.  07:31 ובנו ע̈לותא בתפת דבנחלא דברהנום למוקדו בניהון ובנת̈הון בנורא דלא פקדת אנון ולא סלקת על לבי.  07:32 מטל הנא הא יומ̈תא אתין אמר מריא ולא נתאמר תוב תפת ונחלא דברהנום אלא אן נחלא דק̈טילא ונקברון בתפת מן בלי אתרא.  07:33 ונה̈וין שלדיהון דעמא הנא מאכולתא לפרחתא דשמיא ולחיותא דארעא ולית מפצינא.  07:34 ואבטל מן קור̈יא דיהודא ומן ש̈וקיהׄ דאורשלם קלא דדיצא וקלא דחדותא קלא דחתנא וקלא דכלתא מטל דלחורבא תהוא כלהׄ ארעא.  08:01 בזבנא הׄו אמר מריא נפקון גר̈מא דמ̈לכא דיהודא וגר̈מא דר̈ורבניהון וגר̈מא דכה̈ניהון וגר̈מא דנביי̈הון וגר̈מא דעמור̈יה דאורשלם מן קבר̈יהון  08:02 ונשטחון אנון לשמשא ולסהרא ולכול ח̈ילותא דשמיא דרחמו אנון ופלחו אנון ואזלו בתרהון ושאלו בהון וסגדו להון לא נתכנשון ולא נתקברון אלא איך זבלא על א̈פי ארעא נהוון.  08:03 ונגבון להון מותא מן ח̈יא כל שרכא דאשתחרו מן שרבתא הדא בישתא בכל אתר̈ותא דבדרת אנון לתמן אמר מריא חילתנא.  08:04 ותאמר להון הכנא אמר מריא נפלון ולא נקומון ואן נתובון לא נתובון.  08:05 מטל מנא תב עמא הנא לאורשלם תיבותא חציפתא חמסנו בנכלא ולא צבו למתב.  08:06 אצתת ושמעת ולא הוא כאנאית ממללין לית גיר דנתתוא על בישתה ונאמר מנא עבדת כלהון מהׄלכין בצבינהון איך סוסיא דנגד בקרבא.  08:07 אף חורבא בשמיא ידעא זבנהׄ ושופנינא וכורכיא וסנוניתא נטרין זבנא דמעלהון ועמי לא ידעו דינה דמריא.  08:08 איכנא אמרין אנתון דח̈כימא חנן ונמוסה דמריא עמן שריראית לדגלותא עביד קניא דגלא לספרא.  08:09 בהתו ח̈כימא ואתתברו ואתתחדו מטל דפתגמה דמריא אסליו וחכמתא לא הות בהון.  08:10 מטל הנא אתל נש̈יהון לאחר̈נא וח̈קלתהון לבזתא מטל דמן זעורהון ועדמא לרבהון כלהון נכלין נכלא ומן נבי̈א ד̈גלא ועדמא לכה̈נא כלהון עבדין שוקרא.  08:11 ומאסין תברהׄ דברת עמי בבזחא ואמרין שלמא שלמא ולית שלמא.  08:12 בהתו מטל דטנפותא עבדו וב̈היתא לא בהתין ולמתתכסו לא ידעין מטל הנא נפלון עם נ̈פלא ובזבנא דמתפקדין נסתחפון אמר מריא.  08:13 מספו אסיף אנון אמר מריא לית ענ̈בא בגפתא ולא תא̈נא בתתא וטר̈פא נתרו ויהבת להון ועברו אנון.  08:14 ונאמרון על מנא יתבין חנן אתכנשו ונעול לקור̈יא עשינ̈תא ונשתוק תמן מטל דמריא אלהן שתקן ואשקין מ̈יא מר̈ירא על דחטין למריא.  08:15 סכין לשלמא ולית טבתא ולזבנא דאסיותא והות להׄ עקתא.  08:16 מן דן אשתמע צהלא דר̈כשה מן קלא דממללא דגנבר̈והי זעת כלהׄ ארעא ואתו ואכלו ארעא ומלאהׄ קריתא ועמור̈יהׄ.  08:17 מטל דהא משדר אנא עליכון ח̈וותא חר̈מנא דלא מקבלין לוחש̈תא וננכתונכון אמר מריא.  08:18 בלית בעקתי ולבי דוא עלי.  08:19 הא קל געתהׄ דברת עמי מן ארעא רחיקתא דאמרין מריא לית בצהיון או מלכהׄ לית בהׄ מטול דארגזוני ב̈גליפיהון וב̈דחלתא נוכר̈יתא.  08:20 עבר חסדא וגמר קטפא וחנן לא אתפרקן.  08:21 על תברהׄ דברת עמי אתכמרת ותמהא אחדני.  08:22 שעותא לית בגלעד או אסיא לית תמן מטל מנא לא סלקת אסיותהׄ דברת עמי.  08:23 מן דין יהב רישי מ̈יא ועינ̈י מב̈ועא דדמעתא ובכית דין באיממא ובלליא על ק̈טילא דברת עמי.  09:01 מן דין שבקני במדברא בית בותא דעבר̈י אורחא ושבקת לעמי ואזלת לי מן לותהון מטל דכלהון גירין וכנושתא אנון דד̈גלא.  09:02 ושדו לשנהון איך דבקשתהון בשוקרא ולא בהימנותא עשנו בארעא מטל דמן בישתא לבישתא נפקו ולי לא ידעו אמר מריא.  09:03 גבר מן חברה אזדהרו ועל כל אחי לא תתכלון מטל דכל אחי מנכל נכל וכל רחמא בנכלא מהׄלך.  09:04 וגבר בחברה מדגלין וקושתא לא ממללין אלפו לשנהון לממללו שוקרא ואתטרפו ולאיו.  09:05 מותבך בגו נכלא בנכלהון לא צבו למדעני אמר מריא.  09:06 מטל הנא הכנא אמר מריא חילתנא הא צרף אנא להון ובחר אנא להון מטל דאיכנא אעבד מן קדם ברת עמי.  09:07 איך גארא שנינא לשנהון ונכלא ממלל בפומה שלמא גבר עם חברה ממלל ובגוה כמין כמאנא.  09:08 על הלין לא אפקוד אמר מריא ובעמא דהכנא לא תתנקם נפשי.  09:09 על טור̈א שקולו בכתא ואוליתא ועל דיר̈א דמדברא אוליתא דצ̈די מן בלי אנש דעבר ולא שמע קלא דקנינא מן פרחתא דשמיא ועדמא לבעירא אתבדרו ואזלו.  09:10 ואעבדיהׄ לאורשלם חרבתא מעמרא ליר̈ורא וקור̈יא דיהודא אתל לחורבא מן בלי דיתב.  09:11 מנו גברא דחכים נסתכל הדא ודמלת פומה דמריא עלוהי נחויהׄ על מנא אבדת ארעא וצדת איך מדברא מן בלי דעבר.  09:12 ואמר מריא על דשבקו נמוסי דיהבת להון ולאב̈היהון ולא שמעו בקלי ולא הלכו בה  09:13 ואזלו בתר צבי̈ני לבהון בישא ובתר פתכר̈א דאלפו אנון א̈בהיהון.  09:14 מטל הנא הכנא אמר מריא חילתנא אלהא דאיסריל הא מוכל אנא להון לעמא הנא מר̈רא ואשקא אנון מ̈יא מר̈ירא.  09:15 ואבדר אנון בעמ̈מא דלא ידעו אנון הנון וא̈בהיהון ואשדר בתרהון חרבא עדמא דאגמר אנון.  09:16 הכנא אמר מריא חילתנא קרו לא̈ליתא ונאתין ועל ח̈כימתא שדרו ונאתין.  09:17 ונסתר̈הבן ונש̈קלן עלין א̈וליתא ונח̈תן עי̈נין דמ̈עא ובב̈תן נרדין מ̈יא.  09:18 מטל דקלא דאוליתא אשתמע מן צהיון דאמר איכנא אתבזזן בהתן טב טב מטל דשבקן ארעא ונפלו מש̈כנין.  09:19 מטל הנא שמעין נ̈שא̈ פתגמה דמריא ונקבלן א̈דניכין מלת פומה ואלפין בנ̈תכין א̈וליתא ואנתתא לחברתהׄ קינתא.  09:20 מטל דסלק מותא לכו̈ין ועל בסחר̈תן למובדו ט̈ליא מן שו̈קא וע̈לימא מן פ̈לטותא.  09:21 מטל דהכנא אמר מריא נפלן ש̈לדיהון דבנינש̈א איך זבלא על א̈פי חקלא ואיך עמירא בתר חצודא ולית מכנשנא.  09:22 הכנא אמר מריא לא נשתבהר חכימא בחכמתה ולא נשתבהר גנברא בגנברותה ולא נשתבהר עתירא בעותרה.  09:23 אלא בהדא נשתבהר מן דמשתבהר מן דמסתכל וידע לי דאנא אנא מריא עבד טיבותא ודינא וזדיקותא בארעא ובהלין צבית אמר מריא.  09:24 הא יומ̈תא את̈ין אמר מריא ואפקוד על כל דגזר בעורלותא.  09:25 על מצר̈יא ועל יה̈ודיא ועל אדום ועל בנ̈י עמון ועל מואב ועל כל קצי̈צי פאתא דיתבין במדברא מטל דכלהון עמ̈מא עור̈לין בבסרהון וכלהון דבית איסריל עור̈לין בלבהון.  10:01 שמעו פתגמא דאמר מריא עליכון דבית איסריל.  10:02 הכנא אמר מריא אורחא דעמ̈מא לא תאלפון ומן א̈תותא דשמיא לא תדחלון מטל דעמ̈מא הו דחלין מנהין.  10:03 מטל דדח̈לתא דעמ̈מא לא מדם א̈נין מטל דקיסא מן עבא פסיק עבד א̈ידי נגרא בעשפא.  10:04 בכספא ובדהבא קרימין בק̈פלוטא ובצ̈צא משדרין להון דלא נתפרקון.  10:05 איך דק̈לא זקיפין ולא ממללין משקל שקלין להון מטל דלא מהׄלכין לא תדחלון מנהון מטל דלא מבאשין אפלא מטאבין.  10:06 לית אכותך מריא דרב אנת ורב שמך בגנברותא.  10:07 מן לא נדחל לך מלכא דכלהון ע̈למא דלך הו יאיא מלכותא מטל דבכלהון חכי̈מא דעמ̈מא ובכלהׄ מלכותהון לית אכותך.  10:08 ואכחדא נאבדון ונסופון יו̈לפנא סר̈יקא דדח̈לתא דקיסא.  10:09 סאמא טבא מן תרשיש אתא ודהבא מן אופיר עבד נגרא וא̈ידי קיניא תכלתא וארגונא לבושהון זקורא דח̈כימא  10:10 ומריא אלהא דקושתא הויו אלהא דח̈יא ומלכא דע̈למא מן רוגזה זיעא ארעא ולא מחמסנין עמ̈מא רוגזה.  10:11 הכנא אמר להון א̈להא דשמיא וארעא לא עבדו נעבדון מן ארעא ומן תחית שמיא הלין.  10:12 מריא עבד ארעא בחילה ואתקן תביל בחכמתה ובתרעיתה מתח שמיא.  10:13 יהׄב קלא דארגושיא דמ̈יא בשמיא מסק ענ̈נא מן סו̈פיה דארעא ובר̈קא למטרא עבד מפק ר̈וחא מן אוצר̈והי.  10:14 שטא כל ברנש מן ידעתא בהתו כל עב̈די דהבא מן גלי̈פא דעבדו מטל דשוקרא נסכו ורוחא לית בהון.  10:15 לא מדם אנון ועב̈דא אנון ש̈טיא בזבנא דמתפקדין נאבדון.  10:16 לא איך דהלין מנתה דיעקוב מטל דמן דברא כול הויו מנתהון ואיסריל שבטא דירתותה מריא חילתנא שמה.  10:17 כנשי מן ארעא צערכי יתבת באולצנא.  10:18 מטל דהכנא אמר מריא הא מערקל אנא לאמור̈יהׄ דארעא הדא בזבנא הנא דנבעונני ונשכחונני.  10:19 וי לי על תברי כיבא הי מחותי ואנא אמרת הנו כאבי אסיבריוהי.  10:20 משכני אתבזז וכולהון טונ̈בוהי אתפסקו בנ̈י נפקו מני ולית אנון לית דנקש תוב משכח ומקים יר̈יעתי.  10:21 מטל דשטו ר̈עותא ולמריא לא בעו מטל דלא אכשרו כולהׄ מרעיתהון אתבדרת.  10:22 קלא דשמועתא הא אתא וזועא רבא מן ארעא דגרביא למעבד קור̈יא דיהודא לחורבא מעמרא ליר̈ורא.  10:23 ידע אנא דאור̈חתה דמריא לא ה̈וי איך דברנשא ולא איך גברא דאזל ומתקן צבותה.  10:24 רדני מריא בדינא ולא ברוגזך דלמא תזערני.  10:25 אשוד חמתך על עמ̈מא דלא ידעוך ועל שר̈בתא דבשמך לא קר̈י דאכלוהי ליעקוב אכלוהי וגמרוהי ודירה אחרבו.  11:01 פתגמא דהוא על ארמיא מן קדם מריא למאמר.  11:02 שמעו פת̈גמי קימא הנא ואמר לגבר̈א דיהודא ולעמור̈יהׄ דאורשלם.  11:03 אמר להון הכנא אמר מריא חילתנא אלהא דאיסריל ליט הו גברא דלא נשמע פת̈גמי קימא הנא.  11:04 דפקדת לא̈בהיכון ביומא דאפקת אנון מן ארעא דמצרין מן כורא דפרזלא ואמרת שמעו בקלי ותעבדון אנתון כל דאפקדכון ותהוון לי עמא ואנא אהוא לכון אלהא.  11:05 ואקים מומ̈תא דימית לא̈בהיכון למתל לכון ארעא דמרדיא חלבא ודבשא איך דיומנא וענית ואמרת אמין מריא.  11:06 ואמר לי מריא קרי כולהון פת̈גמא הלין בקור̈יא דיהודא ובש̈וקיהׄ דאורשלם ‍{‍ואמרו‍}‍‍<‍ואמר‍>‍ שמעו פת̈גמא דדיתקא הדא ותעבדון אנון.  11:07 מטל דמסהדו סהדת בא̈בהיכון ביומא דאסקת אנון מן ארעא דמצרין ועדמא ליומנא קדמת ושדרת ואמרת שמעו בקלי.  11:08 ולא שמעו ולא ארכנו אדנהון והלכו גבר בצבי̈ני לבהון בישא ואיתית עליהון כל פת̈גמי קימא הנא דפקדת למשמע ולא שמעו.  11:09 ואמר לי מריא אשתכח מרדא בגבר̈א דיהודא ובעמור̈יהׄ דאורשלם.  11:10 תבו לח̈טהא דא̈בהיהון ק̈דמיא ולא צבו למשמע פת̈גמי והנון אזלו בתר א̈להא א̈חרנא למפלח אנון ובטלו בנ̈י איסריל וב̈ני יהודא דיתקא דילי דאקימת עם א̈בהיהון.  11:11 מטל הנא הכנא אמר מריא חילתנא הנא מיתא אנא עליהון בישתא דלא נשכחון למפק מנהׄ ונגעון לותי ולא אשמע אנון.  11:12 ו̈נאזלן קור̈יא דיהודא ועמור̈יהׄ דאורשלם ונגעון לות א̈להא דסימין הוו להון בס̈מא ומפרק לא נפרקון אנון בזבנא דבישתהון.  11:13 מטל דאיך מנינא דקור̈יך הוו א̈להיך יהודא מנינא דש̈וקא דאורשלם סמתון מדב̈חא לבהתתא מדבח̈א למסם בס̈מא לבעלא.  11:14 ואנת לא תצלא על עמא הנא ולא תבעא עליהון בעותא וצלותא מטל דלא שמע אנא בזבנא דקרין לי בזבן בישתהון.  11:15 למנא חביבתי̈ בביתי עבדתי טנפותא סגיאתא ובסר קודשא נעברון מנכי מטל בישתכי דעשנת  11:16 זיתא עביטא שפיר פארא ושפיר חזוא קרא מריא שמכי לקלא דגזירתא רבתא שבוקו נורא עליהׄ ותחבל ס̈וכיהׄ.  11:17 ומריא צבאות דנצבכי מלל עליכי בישתא מטל בישותא דבית איסריל ודבית יהודא דעבדו להון למרגזותני למסם בסמ̈א לבעלא.  11:18 מריא חוני ואדע שריראית חויתני עב̈דיהון.  11:19 ואנא איך אמרא ברירא דמתדבר לנכסתא ולא ידעת דעלי אתחשבו מחשבתא ואמרו נחבל קיסא בלחמה ונובדיוהי מן ארעא דח̈יא ושמה תוב לא נתדכר.  11:20 ומריא חילתנא דינא דקושתא בחר כו̈ליתא ולבא אחזא פורענך מנהון מטל דלך גלית דינ̈י.  11:21 מטל הנא הכנא אמר מריא על אנש̈י ענתות דבעין נפשך ואמרין לא תתנבא בשמה דמריא דלא תמות בא̈ידין.  11:22 מטל הנא הכנא אמר מריא צבאות הא פקד אנא עליהון עלימ̈א נמותון בחרבא ובניהון וב̈נתהון נמותון בכפנא.  11:23 וחרתא לא תהוא להון מטל דמיתא אנא בישתא על אנ̈שי ענתות שנתא דפוקדנהון.  12:01 זדיק אנת מריא דאדון עמך ברם דינא ממלל אנא קדמיך מטל מנא אורחה דרשיעא מצלחא וכהי̈נין כלהון שקר̈א.  12:02 נצבת אנון ואשרו עקר̈יהון קנו ואף עבדו פאר̈א קריב אנת בפומהון ורחיק אנת מן כו̈ליתהון.  12:03 ואנת מריא ידעתני וחזיתכי ובחרת לבי קדמיך טיב אנון איך ענא לנכסתא וזמן אנון ליום קטלא.  12:04 עדמא לאמתי תתאבל ארעא ועסבא כלה דחקלא יבש מן בישתא דעמור̈יהׄ ספת בעירא ופרחתא דאמרו לא נחזא חרתן.  12:05 הא עם ר̈גליא רהטת ואלאיוך ואיכנא מתחרא אנת עם ר̈כשא ובארעא דשלמא תכיל אנת ואיכנא עבר אנת בעושנה דיורדנן.  12:06 מטל דאף אח̈יך ובית אבוך אף הנון דגלו בך אף הנון אמרו בתרך מ̈לא לא תהימן אנון כד נמללון עליך טבתא.  12:07 שבקת ביתי שבקת ירתותי יהׄבת חביבת נפשי באידא דב̈עלדבביהׄ.  12:08 הות לי ירתותי איך אריא בעבא ארימת עלי בקלהׄ מטל הנא סניתהׄ.  12:09 טירא מצירתא הות לי ירתותי וטירא חדר̈א להׄ זלו כנשו כלהׄ חיותא דדברא איתו למאכלהׄ.  12:10 ר̈עותא ס̈גיאא חבלו כרמי דשו פלגותי עבדו פלגותא דרגתי איך מדברא חרבא.  12:11 אצדיו ואחרבוהׄ אתאבלת עלי חרבתא צדת כלהׄ ארעא מטל דלית אנש דמיתא על בלה.  12:12 על כלהון ש̈בילא דמדברא אתו בזו̈זא מטל דחרבה דמריא אכלא מן סו̈פיהׄ דארעא ועדמא לסו̈פיה דארעא ולית שלמא לכל בסר.  12:13 זרועו ח̈טא וחצודו כוב̈א ולאו ומדם לא מותרין אנתון ובהתו מן ע̈ללתכון מטל חמתא דרוגזה דמריא.  12:14 הכנא אמר מריא על כלהון ש̈בבי ר̈עותא דקרבו בירתותא דאורתת לעמי איסראיל הא עקר אנא להון מן אתרהון ולדבית יהודא אעקור מן בינתהון.  12:15 ומן בתר דאעקור אנון אתוב וארחם עליהון ואהפך אנון גבר לירתותה וגבר לארעה.  12:16 ואן נלפון אור̈חתי לעמי דנאמון בשמי חי הו מריא איך דאלפו לעמי דנאמון בבעלא נתבון בגו עמי.  12:17 ואן לא נשמעון אעקריוהי לעמא הנא מעקר ומובדו אמר מריא.  13:01 הכנא אמר לי מריא זל זבן לך סודרא דכתנא ואסוריהי בח̈ציך ובמ̈יא לא תצבעיוהי.  13:02 וזבנת סודרא איך פתגמה דמריא ואסרת בח̈צי.  13:03 והוא עלי פתגמה דמריא דתר̈תין זב̈נין ואמר.  13:04 סב סודרא דזבנת דבח̈ציך וקום זל לפרת וטמוריהי תמן בצריא דכאפא.  13:05 ואזלת וטמרתה בפרת איך דפקדני מריא.  13:06 ומן בתר יומ̈תא ס̈גיאא אמר לא מריא קום זל לפרת וסב מן תמן סודרא דפקדתך דתטמריוהי תמן.  13:07 ואזלת לפרת וחפרת ונסבתה לסודרא מן כר דטמרתה והא אתחבל סודרא ולמדם לא כשר.  13:08 והוא פתגמה דמריא עלי ואמר.  13:09 הכנא אמר מריא חילתנא אלהא דאיסריל הכנא אחבל לגא̈יא דיהודא ולגא̈יא דאורשלם סג̈יאא  13:10 עמא הנא בישא דלא צבו למשמע פת̈גמי דמהלכין בצבינא דלבהון ואזלו בתר א̈להא אחר̈נא למפלח אנון ולמסגד להון נהוון איך סודרא הנא דלמדם לא כשר.  13:11 מטל דאיכנא דנקף סודרא לח̈צוהי דגברא הכנא אקפת לי לכלה בית איסריל ולכלה בית יהודא אמר מריא דנהוון לי לעמא ולשמא ולאיקרא ולתשבוחתא ולא שמעו.  13:12 ואמר להון פתגמא הנא הכנא אמר מריא חילתנא אלהא דאיסריל כל גרב נתמלא חמרא הא אמרין לך מדע גיר לא ידעין חנן דכלהון גר̈בא מתמלין חמרא  13:13 אמר להון הכנא אמר מריא הא מלא אנא לכלהון עמור̈יהׄ דארעא הדא ולמ̈לכא דיתבין על כורסיה דדויד ולכה̈נא ולנב̈יא ולכלהון עמור̈יהׄ דאורשלם רויותא.  13:14 ואבדר אנון גבר מן לות אחוהי וא̈בהא וב̈ניא אכחדא אמר מריא לא ארחם ולא ארחף ולא אחוס למחבלו אנון.  13:15 שמעו וצותו ולא תתרימון מטל דמריא מלל.  13:16 הבו למריא אלהכון איקרא עד לא נחשך ועדלא נתתבר̈ן ר̈גליכון על טור̈א בחשוכא ותסכון לנוהרא ונעבדיוהי חשוכא וט̈ללי מותא.  13:17 ואן לא תשמעונה מטשיאית תבכא נפשי מן קדם עקתא ומדמעו אדמע ונשח̈לן עינ̈י דמ̈עא על דאשתבי גזרה דמריא.  13:18 אמרו למ̈לכא ולר̈ורבנא אתמככו ותובו מטל דנפל מן רישכון כלילא דתשבוחתכון.  13:19 קור̈יא דתימנא אתתחד ולית דפתח אשתבית יהודא כלהׄ שביתא שלמתא.  13:20 ארימו עינ̈יכון וחזו לדאתין מן גרביא אינא הו גזרא דאתיהב לכי ענא דתשבוחתכי.  13:21 מנא תאמרין כד נפקוד עליכי ואנתי אלפתי אנון יולפנא דנהוון לדישא הא חב̈לא נאחדונכי איך אנתתא דמחבלא למאלד.  13:22 ואן תאמרין בלבכי דעל מנא גדש לי הלין בסוגאת חוב̈יכי אתגלגלו ש̈פוליכי ואתגלי עק̈ביכי.  13:23 ואיך דלא משכח הנדויא דנשחלף משכה ונמרא ככ̈לתה אף אנתון לא משכחין אנתון למטאבו מטל דאילפתון בישתא.  13:24 ואבדר אנון איך גלא דעבר קדם רוחא במדברא.  13:25 הדא הי פצתכי ומנתא דירתותכי מן קדמי אמר מריא על דטעיתיכי ואתתכלתי על שוקרא  13:26 ואף אנא אגלג ש̈פוליכי וארמא על א̈פיכי ונתחזא צערכי  13:27 וגורכי וצהלכי וזניותהׄ דזניותכי על ר̈מתא במדברא חזית טנפותכי וי לכי אורשלם דלא תתדכין עדמא לאמתי תובי.  14:01 והוא פתגמה דמריא על ארמיא על בצירות מטרא.  14:02 אתאבלת יהודא ותר̈עיהׄ צדו ונפלו בארעא וצוחתא דאורשלם סלקת.  14:03 ר̈ורבניהון שדרו בציר̈יהון למ̈יא אתו לגוב̈א ולא אשכחו מ̈יא הפכו מא̈ניהון סריקאית בהתו ואתתכסו וחפיו ר̈ישיהון.  14:04 מטל עב̈דיהׄ דארעא לא הוא מטרא בהתו אכר̈א וחפיו ר̈ישיהון.  14:05 ואף אי̈לתא בדברא אילד ושבק בניהין מטל דלא הוא תדאא.  14:06 וער̈דא קמו על שב̈ילא סקו רוחא איך יר̈ורא חשך עינ̈יהון מטל דלית עסבא.  14:07 אן ח̈טהין סהדו בן מריא חוס מטל שמך מטל דסגיאא הי טיבותך ולך חטין.  14:08 סברה דאיסראיל ופרוקה בזבנא דאולצנא לא תהוא איך תותבא בארעא ואיך ארחא דסטא למבת.  14:09 לא תהוא איך גברא בצירא ואיך גברא דלא משכח למפרק ואנת מריא בגון אנת ושמך אתקרי עלין לא תשבקן.  14:10 הכנא אמר מריא לעמא הנא הנון רחמו למזע ר̈גליהון לא חסכו ומריא לא צבא בהון מכיל נתדכר עולהון ונפקוד ח̈טהיהון.  14:11 ואמר לי מריא לא תצלא על עמא הנא לטבתא.  14:12 מטל דאן צימין לא שמע אנא צלותהון ואן מסקין יק̈דא וקור̈בנא לא צבא אנא בהון מטל דבחרבא ובכפנא ובמותנא אנא מגמר אנא להון.  14:13 ואמרת בבעו מריא אלהא הא נב̈יא הו אמרין להון לא תחזון חרבא וכפנא לא נהוא לכון אלא שלמא וקושתא אתל לכון באתרא הנא.  14:14 ואמר לי מריא בדגלותא נב̈יא מתנבין בשמי דאנא לא שדרת אנון ולא פקדת אנון ולא אמרת להון חז̈ונא דג̈לא וקצ̈מא ונחש̈א נכלא דלבהון הנון מתנבין לכון.  14:15 מטל הנא הכנא אמר מריא על נב̈יא דמתנבין בשמי דאנא לא שדרת אנון והנון אמרין דחרבא וכפנא לא נהוא בארעא הדא בחרבא ובכפנא נסופון נב̈יא הׄנון.  14:16 ועמא דהנון מתנבין להון נהוון רמין בשוק̈יהׄ דאורשלם מן קדם חרבא וכפנא ומותנא ולית להון קבור הנון ונישי̈הון וב̈ניהון ובנ̈תהון ואשוד עליהון בישותהון.  14:17 ואמר להון פתגמא הנא נשח̈לן עינ̈י דמ̈עא באיממא ובלליא ולא נשתקן מטל דתברא רבא אתתברת בתולתא ברת עמי מחותא וכיבא טב.  14:18 אן נפקת לדברא הא ק̈טילי חרבא ואן עלת לקריתא הא מטר̈פי כפנא מטל דאף נב̈יא ואף כה̈נא חדרו בארעא ולא אידעו.  14:19 מסליו אסלית ליהודא או בצהיון געצת נפשך מטל מנא מחיתן ולית לן אסיותא סכין לשלמא ולית טבתא ולזבנא דאסיותא והא דחלתא.  14:20 ידעינן מריא ח̈טהין וח̈טהא דאב̈הין מטל דחטין לך.  14:21 לא תרגז מטל שמך ולא תצער כורסיא דאיקרך אתדכר ולא תבטל קימך דעמן.  14:22 לא גיר מש̈כחן דח̈לתא דעמ̈מא דנח̈תן מטרא ואף לא שמיא דנתלון אר̈סיסא אלא אנת הו מריא אלהן ונסכא לך דאנת עבד אנת הלין כלהין.  15:01 ואמר לי מריא אן נקום מושא ושמואיל קדמי לא צביא נפשי בעמא הנא אפק אנון מן קדם א̈פי ונפקון.  15:02 ואן נאמרון לך לאיכא נפוק אמר להון הכנא אמר מריא דלמותא למותא ודלחרבא לחרבא ודלכפנא לכפנא ודלשביא לשביא.  15:03 ואפקוד עליהון אר̈בע מח̈ון אמר מריא חרבא למקטל וכ̈לבא למגר ופרחתא דשמיא וחיותא דארעא למאכל ולמחבלו.  15:04 ואתל אנון לזועתא בינ̈ת כלהין מ̈לכותא דארעא מטול ח̈ובוהי דמנשא בר חזקיא מלכא דיהודא על כול מדם דעבד באורשלם.  15:05 מנו נחוס עליכי אורשלם ולמן תכרא עליכי ומנו נסטא למשאל בשלמכי.  15:06 אנתי שבקתיני אמר מריא ולבסתרכי אזלת וארים אידי עליכי ואחבלכי ותוב לא אשבוק להון.  15:07 ואדרא אנון במדריא בקור̈יהׄ דארעא גזית ואובדת עמי ומן אור̈חתהון לא תבו.  15:08 ס̈גי אר̈מלתהון מן חלא דימא איתית עליהון על אמא ועל ע̈לימא בזו̈זא בטהרא ארמית עליהון מן שליא דלוחיא ורתיתא.  15:09 אלת ילדת שבעא נפחת כרסהׄ ערבת שמשהׄ בפלגות יומ̈יהׄ בהתת ואחפרת שרכהון לחרבא אשלם קדם ב̈עלדבביהון אמר מריא.  15:10 וי לי אמי דילדתיני גבר דין וגבר מכסן בכלהׄ ארעא לא חיב אנא ולא חיבין לי וכלהון מצחין לי.  15:11 אמר מריא לא אשבקך בטבתא אלא אפגע בך בעלדבבא מן גרביא בזבנא דאולצנא בזבנא דבישתא.  15:12 דקשא איך פרזלא ואיך נחשא.  15:13 נכס̈יך ו̈גזיך וכולה תחומך לבזתא אתל מטל ח̈טהיך.  15:14 ואשעבדך לב̈עלדבביך בארעא דלא ידע אנת מטל דנורא קדחת ברוגזי עליכון תאקד.  15:15 אנת מריא ידע אנת אתדכריני ופרוקיני ואתנקם לי מן ר̈דופי לא בנגירות רוחך תדברני דע דקבלת על א̈פיך חסדא.  15:16 ונטרת פוק̈דניך ועבדת אנון והוא לי פתגמך לבוסמא ולחדותה דלבי מטל דאתקרי שמך עלי מריא אלהא חילתנא  15:17 לא יתבת בכנושתא דמבזח̈נא אלא דחלת מן קדם אידך ובלחודי יתבת מטל דרוגזא מליתני.  15:18 למנא הוא כאבי עשין ומחותי חסינא ולא צביא למתאסיו והׄוית לי איך מ̈יא כדב̈א דלא מתהימנין.  15:19 מטל הנא הכנא אמר מריא אן תתוב אפניך וקדמי תקום ואן תפק יקירא מן זלילא איך פומי תהוא ונתפנון הנון לותך ואנת לא תתפנא לותהון.  15:20 יהבתך לעמא הנא איך שורא עשינא דנחשא ונתכתשון עמך ולא נזכונך מטל דעמך אנא למפרקך ולמפציותך אמר מריא.  15:21 ואפציך מן אידא דביש̈א ואפרקך מן אידא דעשינ̈א.  16:01 והוא עלי פתגמה דמריא למאמר.  16:02 לא תסב לך אנתתא ולא נהוון לך ב̈ניא ובנ̈תא באתרא הנא.  16:03 מטל דהכנא אמר מריא על ב̈ניא ועל בנ̈תא דמתילדין באתרא הנא ועל אמה̈תהון די̈לדן להון ועל א̈בהיהון דמולדין להון באתרא הנא.  16:04 מותא דמטר̈פי כפנא נמותון לא נרקדון עליהון ולא נתקברון אלא איך זבלא על א̈פי ארעא נהוון ובחרבא ובכפנא נסופון ונה̈וין ש̈לדיהון מאכולתא לפרחתא דשמיא ולחיותא דארעא.  16:05 מטל דהכנא אמר מריא לא תאזל לבית מרקודתא ולא תאזל למרקדו ולא תנוד עליהון מטל דאעברת שלמי מן עמא הנא אמר מריא וטיבותא ור̈חמא  16:06 ונמותון ר̈ורבא ודק̈דקא בארעא הדא לא נתקברון ולא נרקדון עליהון ולא ניללון ולא נקדחון עליהון.  16:07 ולא נקצון עליהון באבלא דנתביאון על מיתא ולא נשקון אנון כסא דבויאא על א̈בהיהון ועל אמ̈התהון.  16:08 ולבית משתיא לא תעול למתב עמהון למלעס ולמשתא.  16:09 מטל דהכנא אמר מריא חילתנא אלהא דאיסריל הא מבטל אנא מן אתרא הנא לע̈ניכון ובי̈ומתכון קלא דדיצא וקלא דחדותא קלא דחתנא וקלא דכלתא.  16:10 ואן תחוא לעמא הנא הלין כלהון פתג̈מא נאמרון לך מטל מנא אמר מריא עלין כלהׄ הדא בישתא רבתא מנא חבן ומנא הי חטיתן דחטין למריא אלהן.  16:11 אמר להון על דשבקוני א̈בהיכון אמר מריא ואזלו בתר א̈להא אחר̈נא ופלחו אנון וסגדו להון ולי שבקו ונמוסי לא נטרו.  16:12 ואנתון אבאשתון למעבד יתיר מן א̈בהיכון והא אזלין אנתון גבר בתר צבינ̈י לבכון בישא דלא תשמעונני.  16:13 ואשדיכון מן ארעא הדא לארעא דלא ידעתון אנתון וא̈בהיכון ותפלחון תמן לא̈להא אחר̈נא באיממא ובלליא ולא אתלכון לר̈חמא.  16:14 מטל הנא הא יומ̈תא אתין אמר מריא ולא נתאמר תוב חי הו מריא דאסק לדבית איסריל מן ארעא דמצרין.  16:15 אלא חי הו מריא דנסק וניתא לדבית איסריל מן ארעא דגרביא ומן כל אתר̈ותא דדחקת אנון לתמן ואהׄפך אנון לארעהון דיהבת לא̈בהיהון.  16:16 הא משדר אנא לצ̈ידא סג̈יאא אמר מריא ונצודון אנון ובתרכן אשדר לצ̈ידא ס̈גיאא ונצודון אנון מן כל טור ומן כל רמא ומן נק̈עא דשק̈יפא.  16:17 מטל דעינ̈י על כולהין אור̈חתהון ולא טשין מן קדמי ולא מתטשא עולהון מן קדם עינ̈י.  16:18 ואפרוע אנון קדמית חד תר̈ין ח̈וביהון וח̈טהיהון על דטושו ארעי בדבח̈א דפתכר̈יהון ובטנ̈פותהון מלו ירתותי.  16:19 מריא חילי ומעדרני ובית גוסי ביומא דאולצנא לותך עמ̈מא נאתון מן ס̈ופיהׄ דארעא ונאמרון שריראית פתכר̈א דדגלותא דאורתון א̈בהין לא מדם אנון ולית בהון יותרן.  16:20 הא בנ̈י אנשא עבדין להון א̈להא והנון לא הוו א̈להא.  16:21 מטל הנא הא מחוא אנא להון ובזבנא הנא אודע אנון אידי וגנברותי ונדעון דמריא שמעי.  17:01 חטיתה דיהודא כתיבא בקניא דפרזלא ובטפרא דשמירא ורשימא על לוח̈א דלבהון ועל קר̈נתא דמדבח̈יהון.  17:02 מא דמתדכרין בלבהון מדבח̈יהון ודח̈לתהון תחית כול אילן דעביט ועל כל רמתא דרמא.  17:03 ובטור̈א ובדברא נכס̈יך וכלהון גזי̈ך ותח̈ומיך לבזתא אתל מטל ח̈טהיך.  17:04 ואעברך מן ירתותך דיהבת לך ואשעבדך לב̈עלדבביך בארעא דלא ידע אנת מטל דנורא אקדחתון ברוגזי עדמא לעלם תאקד.  17:05 הכנא אמר מריא ליט הו גברא דנתתכל על ברנשא ונעבד בר בסרא דרעה ומן מריא נסטא לבה.  17:06 נהוא איך עקרא בפקעתא ולא נחזא כד תאתא טבתא ונשרא בח̈ולנא במדברא בארעא מלחתא דלא אתיתבת.  17:07 בריך הו גברא דנתתכל על מריא ונהוא מריא תוכלנה.  17:08 נהוא איך אילנא דנציב על מ̈יא ועל יבלא משדר עקר̈והי ולא נדחל כד נאתא חומא ונהוון טר̈פוהי רוזין ובשנתא דבציר בהׄ מטרא לא נדחל ולא נתבצר מן דלמעבד פאר̈א.  17:09 עשין לבא מן כל אנשא הו מנו ידע לה.  17:10 אנא מריא בצא לבא ובחר כו̈ליתא ויהׄב לגברא איך אור̈חתה ואיך פאר̈י עב̈דוהי.  17:11 איך חגלא דקרא לאילין דלא ילד הכנא מן דקנא עותרא דלא בדינא בפלגות יומ̈והי נשבקיוהי וחרתה תהוא מצערא.  17:12 כורסיא דאיקרא דאתתרים מן לוקדם מן אתרא דמקדשן.  17:13 סברה דאיסריל מריא הו כל דשבקוך נבהתון ומר̈ודא בארעא נתכתבון מטל דשבקו למריא מבועא דמ̈יא ח̈יא.  17:14 אסני מריא ואתאסא פרוקיני ואתפרק מטל דתשבוחתי אנת הו.  17:15 הא הנון אמרין לי איכא הו פתגמה דמריא נאתא השא.  17:16 ואנא בבישתא לא פשת מנך אנת ידע אנת דיומה דברנשא לא רגת ומדם דנפק מן ס̈פותי קדם א̈פיך הוא.  17:17 לא תהוא לי לתברא אלא אגן עלי ביומא בישא.  17:18 נבהתון ר̈דופי ולא אבהת אנא נתתברון הנון ולא אתתבר אנא איתא עליהון יומא דבישתא וחד תר̈ין תברא תבר אנון.  17:19 הכנא אמר לי מריא זל קום בתרעא דבנ̈י עמא דעאלין בה מ̈לכא דיהודא ודנפקין בה ובכלהון תר̈עיהׄ דאורשלם.  17:20 ואמר להון שמעו פתגמה דמריא מ̈לכא דיהודא וכלה בית יהודא וכלהון עמור̈יהׄ דאורשלם דעאלין בתר̈עא הלין.  17:21 הכנא אמר מריא אזדהרו בנפשכון ולא תשקלון שקולתא ביומא דשבתא ותעלון בתר̈עיהׄ דאורשלם.  17:22 ולא תפקון שקולתא מן בת̈יכון ביומא דשבתא וכל עבד לא תעבדון ותקדשון יומא דשבתא איך דפקדת לא̈בהיכון.  17:23 ולא שמעו ולא ארכנו אדנהון למשמע וקשיו קדלהון דלא נשמעון ולא נקבלון מרדותא.  17:24 ואן משמע תשמעונני אמר מריא דלא תעלון שקולתא בתר̈עא דקריתא הדא ביומא דשבתא ותקדשון יומא דשבתא ולא תעבדון בה כל עבד.  17:25 נעלון בתר̈עיהׄ דקריתא הדא מ̈לכא ור̈ורבנא דיתבין על כורסיה דדויד כד ר̈כיבין במר̈כבתא ובר̈כשא הנון ור̈ורבניהון וגבר̈א דיהודא ועמור̈יהׄ דאורשלם ותתב קריתא הדא לעלם.  17:26 ונאתון מן קור̈יא דיהודא ומן חדר̈י אורשלם ומן ארעא דבנימין ומן פקעתא ומן טורא ומן תימנא דמיתין דבח̈א וקור̈בנא ולבונתא ומיתין תודיתא לביתה דמריא.  17:27 ואלא תשמעונני למקדשו יומא דשבתא דלא תשקלון שקולתא ותעלון בתר̈עיהׄ דאורשלם ביומא דשבתא אשבוק נורא בתר̈עיהׄ ותאכול סחר̈תהׄ דאורשלם ולא תדעך.  18:01 פתגמא דהוא על ארמיא מן קדם מריא למאמר.  18:02 קום חות לבית פחרא ותמן אשמעך פת̈גמי.  18:03 ונחתת לבית פחרא איך פתגמה דמריא והא הו עבד עבדא על סדנא.  18:04 ואתחבל הוא מאנא דטינא דעבד הוא באידה דפחרא והפך ועבדה מאנא אחרנא איך דצבא.  18:05 והוא עלי פתגמה דמריא למאמר.  18:06 איך פחרא הנא לא משכח אנא דאעבד לכון בית איסריל אמר מריא הא איך טינא באי̈די פחרא הכנא אנתון בא̈ידי בית איסריל.  18:07 אן מן שליא אמר על עמא ועל מלכותא למעקר ולמסתר ולמסחפו ולמובדו  18:08 ונתוב עמא הו מן בישתה אהפך מנה בישתא דאתחשבת למעבד לה.  18:09 ואן אמר על עמא ועל מלכותא למבנא ולמצב  18:10 ונעבד דביש קדמי ולא נשמע בקלי אהפך מנה טבתא דאמרת למטאבו לה.  18:11 והשא אמר לגבר̈א דיהודא ולעמור̈יהׄ דאורשלם הכנא אמר מריא הא ברא אנא עליכון בישתא ומתחשב אנא עליכון מחשבתא תובו ואתפנו גבר מן אורחה בישתא ואטאבו אור̈חתכון ועב̈דיכון.  18:12 ואמרו הנון נתחיל ובתר מחש̈בתן נאזל ואנש צבינ̈י לבה בישא נעבד.  18:13 מטל הנא הכנא אמר מריא שאלו בית עמ̈מא מנו עבד איך הלין שטיותא רבתא עבדת בתולתא דאיסריל.  18:14 אן ענד מן טור ת̈דיא תלגא ומן לבנן ואן מתכלין מ̈יא קר̈ירא נוכר̈יא דרדין.  18:15 מטול דטעאוני עמי ולסריקותא סמו בס̈מא ואתתקלו באור̈חתהון בש̈בילא דעלם למאזל בש̈בילא באורחא דלא דרישא.  18:16 למעבד ארעהון לתמהא ולמשרוקיתא לעלם וכל דנעבר עליהׄ נתמה ונניד ברישה.  18:17 איך רוחא דשובא אבדר אנון קדם ב̈עלדבבא קדלא ולא א̈פא אחוא אנון ביומא דעקתהון.  18:18 ואמרו תו נתחשב מחשבתא על ארמיא דלא נאבד נמוסא מן כה̈נא ותרעיתא מן חכ̈ימא ומלתא מן נב̈יא תו נמחיוהי בלשנה ולא נצות כולהון פת̈גמוהי.  18:19 צותיני מריא ושמע קל עולבני.  18:20 אתפרע בישתא חלף טבתא דחפרו גומצא לנפשי אתדכר דקמת קדמיך ומללת עליהון טבתא למהפכו חמתך מנהון.  18:21 מטל הנא הב ב̈ניהון לכפנא ואשלם אנון לא̈ידי חרבא נה̈וין ניש̈יהון מ̈גזין ואר̈מלן וגבר̈יהון נהוון ק̈טילי מותא וע̈לימיהון ק̈טילי חרבא בקרבא.  18:22 תשתמע איללתא מן בת̈יהון כד תיתא עליהון גיסא מן שליא מטל דחפרו גומצא לנפשי למאחדני ופח̈א טמרו לר̈גלי.  18:23 ואנת מריא ידע אנת כל דאתרעיו עלי למותא לא תחסא על עולהון וח̈טהיהון מן קדמיך לא תעטא נהוון רמין קדמיך ובזבן רוגזך עבר בהון.  19:01 הכנא אמר לי מריא זל וזבן בגבוגא דפחרא ודבר עמך מן סב̈א דעמא ומן סב̈א דכה̈נא.  19:02 ופוק לנחלא דברהנום דבמעלנא דתרעא דחדסית ואכרז תמן פת̈גמא דאמר לך.  19:03 ואמר שמעו פתגמה דמריא מ̈לכא דיהודא ועמור̈יהׄ דאורשלם הכנא אמר מריא חילתנא אלהא דאיסריל הא מיתא אנא בישתא על אתרא הנא דכל דנשמעיהׄ נצ̈לן א̈דנוהי.  19:04 על דשבקוני וטנפוהי לאתרא הנא וסמו בה בס̈מא לא̈להא אחר̈נא דלא ידעו אנון הנון וא̈בהיהון ומ̈לכא דיהודא ומלאוהי לאתרא הנא דמא זכיא.  19:05 ומלו ע̈לותא לבעלא למוקדו ב̈ניהון בנורא יקדא לבעלא דלא פקדת ולא אמרת ולא סלקת על לבי.  19:06 מטל הנא הא יומ̈תא את̈ין אמר מריא ולא נתקרא תוב אתרא הנא תפת ונחלא דברהנום אלא אן נחלא דק̈טילא.  19:07 ואבטל תרעיתא דיהודא ודאורשלם באתרא הנא וארמא אנון בחרבא קדם ב̈עלדבביהון באידא דאילין דבעין נפשהון ואתל ש̈לדיהון מאכולתא לפרחתא דשמיא ולחיותא דארעא.  19:08 ואעבדיהׄ לקריתא הדא לתמהא ולמשרוקיתא וכל מן דנעבד עליהׄ נתמה ונשרק על כלהין מח̈ותהׄ.  19:09 ואוכל אנון בסרא דבניהון ודבנת̈הון וגבר בסר חברה נאכלון באולצנא ובעקתא דנעיקון להון בע̈לדבביהון ואילין דבעין נפשהון.  19:10 ותבריהי לבגבוגא לעין גבר̈א דאזלין עמך.  19:11 ואמר להון הכנא אמר מריא חילתנא הכנא אתבריוהי לעמא הנא ולקריתא הדא איך דאתתבר מאנא הנא דפחרא דתוב לא משכח למתאסיו ובתפת נקברון מן בלי אתרא למקבר.  19:12 הכנא אעבד לאתרא הנא ולעמור̈והי אמר מריא ואעבדיהׄ לקריתא הדא איך תפת.  19:13 ונהוון בת̈א דאורשלם ובת̈א דמ̈לכא דיהודא איך אתרא דתפת מטמאין כל בת̈א דסמו בסמ̈א על אגר̈יהון לכל חי̈לותא דשמיא ונקיו נוק̈יא לא̈להא אחר̈נא.  19:14 ואתא ארמיא מן תפת דשדרה מריא למתנביו תמן וקם בדרתא דביתה דמריא ואמר לכלה עמא.  19:15 הכנא אמר מריא חילתנא אלהא דאיסריל הא מיתא אנא על מדינתא הדא ועל כולהין קור̈יהׄ כלהׄ בישתא דאמרת עליהׄ על דקשיו קדלהון דלא נשמעון פת̈גמי.  20:01 ושמע פשחור בר אמריא הכנא והו פקודא הוא ושליטא בביתה דמריא לארמיא נביא כד מתנבא פת̈גמא הלין.  20:02 ומחיהי פשחור לארמיא נביא וארמיה בחדרתא דבתרעא דבית בנימין עליא דבביתה דמריא.  20:03 והוא לבתר יומא ואפקה פשחור לארמיא מן חדרתא ואמר לה ארמיא לא הוא פשחור קרא מריא שמך אלא תותבא וחדורא.  20:04 מטל הנא הכנא אמר מריא הא עבד אנא לך תותבא לך ולכלהון ר̈חמיך ונפלון בחרבא דב̈עלדבביהון ועינ̈יך נח̈זין ולכלה יהודא אשלם באידא דמלכא דבבל ונשבא אנון לבבל ונקטל אנון בחרבא.  20:05 ואשלם כלהון חס̈ני קריתא הדא וכלהׄ לאותהׄ וכלה איקרהׄ וכלהון גנ̈א דמלכא דיהודא אשלם באידא דב̈עלדבביהון ונשבון אנון ונבזון אנון ונובלון אנון לבבל.  20:06 ואנת פשחור וכלהון יתב̈י ביתך תאזלון בשביא ולבבל תאזל ותמן תמות ותמן תתקבר אנת וכלהון ר̈חמיך דאתנבית להון בשוקרא.  20:07 שדלתני מריא ואשתדלת חסנתני וזכיתני הׄוית גוחכא כליום וכולהון ממיקין בי.  20:08 ובזבן דממלל הוית ומזעק על ח̈טופא ועל בזו̈זא קרא הוית מטל דהוא לי פתגמה דמריא לחסדא ולמויקא בכל יום.  20:09 ואמרת דלא אתדכריוהׄי ולא אמלל תוב בשמה והוא בלבי איך נורא דיקדא וחבא בגר̈מי ובעית למסיברו ולא אשכחת.  20:10 מטל דשמעת רניא דס̈גיאא דמתכנשין מן חדר̈י ואמרין כלהון דשאלין בשלמי בפומהון וסנין לי בלבהון חואוהי לן נקום עלוהי כבר נשתדל לן ונתבע עירתן מנה.  20:11 ומריא עמי איך גנברא עשינא מטל הנא כלהון ר̈דופי נבהתון ולא נשתכחון בהתו טב מטל דלא אסתכלו בהתתא דעלם דלא מתטעיא.  20:12 ומריא חילתנא בחר זדקא חזא כו̈ליתא ולבא אחזא פורענך מנהון מטל דלך גלית דינ̈י.  20:13 שבחו למריא שבחו למריא דפצי נפשה דמסכנא מן אידא דמב̈אשנא.  20:14 ליט הו יומא דאתילדת בה יומא דאתילדתני אמי לא נהוא בריך.  20:15 ליט הו גברא דסבר לאבי ואמר לה דאתילד לך ברא דכרא וסבר דמחדיו חדיה.  20:16 נהוא גברא הׄו איך קור̈יא דהפך מריא ולא אתרעי להין נשמע יללתא בצפרא ויובבא בטהרא.  20:17 דלא אמיתני במרבעא והות לי דין אמי קברא ובמרבעא בטנותי לעלם.  20:18 למנא נפקת מן מרבעא למחזא עמלא ודאוואנא וגמרו בבהתתא יומ̈י.  21:01 פתגמא דהוא על ארמיא מן קדם מריא כד שדר לותה צדקיא מלכא לפשחור בר מלכיא ולצפניא בר מעסיא כה̈נא למאמר.  21:02 בעי עלין מן מריא מטל נבוכדנצר מלכא דבבל מתכתש עמן טך נעבד עמן מריא איך כלהין תדמר̈תה ונפרקיוהי מנן.  21:03 ואמר להון ארמיא הכנא תאמרון לצדקיא מלכא.  21:04 הכנא אמר מריא אלהא חילתנא דאיסריל הא מהפך אנא מא̈ני קרבא דבא̈ידיכון דמתכתשין אנתון בהון עם מלכא דבבל ועם כ̈לדיא דכר̈יכין לכון לבר מן קריתא ואכנש אנון לגו קריתא הדא  21:05 ואתכתש אנא עמכון באידא תקיפתא ובדרעא רמא ברוגזא ובחמתא וברוגזא רבא  21:06 אמחא לית̈בי קריתא הדא בנ̈י אנשא ובעירא במותא רבא נמותון.  21:07 ובתרכן אמר מריא אשלמיוהי לצדקיא מלכא דיהודא ולעב̈דוהי ולעמא דאשתחרו בקריתא הדא מן חרבא ומן כפנא ומן מותנא אשלם באידא דנבוכדנצר מלכא דבבל ובאידא דב̈עלדבביהון ובאידא דאילין דבעין נפשהון ונמחא אנון בפומא דחרבא ולא נחוס עליהון ולא נרחף ולא נרחם עליהון.  21:08 ולעמא הנא אמר הכנא אמר מריא הא יהׄב אנא קדמיכון אורחא דח̈יא ואורחא דמותא.  21:09 מן דיתב בקריתא הדא נמות בחרבא ובכפנא ובמותנא ומן דנפק לות כ̈לדיא דכר̈יכין לכון חיא ומשוזב נפשה.  21:10 מטל דסמת א̈פי בקריתא הדא לבישתא ולא לטבתא אמר מריא ובאידה דמלכא דבבל תשתלם ונוקדיהׄ בנורא  21:11 ולבית מלכא דיהודא.  21:12 שמעו פתגמה דמריא דבית דויד הכנא אמר מריא דונו בצפרא דינא ופצו לטלימא מן מן דטלם לה דלמא תפוק איך נורא חמתי ותוקד ולית דמדעך מטל בישותא דעב̈דיכון.  21:13 הא אנא עליכי יתבת בעומקא עמיקת פקעתא̈ אמר מריא דאמרין מן נאתא עלין ומנו נעול למעמרן.  21:14 אפקוד עליכון איך פאר̈י עב̈דיכון אמר מריא ואשבוק נורא בקור̈יהׄ ותאכול כלהון חדר̈יהׄ.  22:01 הכנא אמר מריא חות לבית מלכא דיהודא ומלל תמן פתגמא הנא  22:02 ואמר שמעו פתגמה דמריא מלכא דיהודא דיתב על כורסיה דדויד אנת ועב̈דיך ועמך דעאלין בתר̈עא הלין.  22:03 הכנא אמר מריא עבדו דינא וזדיקותא ופצו לטלימא מן מן דטלם לה ולעמור̈א ולי̈תמא ולאר̈מלתא לא תעלבון ולא תטלמון ודמא זכיא לא תאשדון באתרא הנא.  22:04 ואן מעבד תעבדון פתגמא הנא נעלון בתר̈עוהי דביתא הנא מ̈לכא דיתבין על כורסיה דדויד כד רכיבין במר̈כבתא ובר̈כשא הו ועב̈דוהי ועמה.  22:05 ואלא תשמעון פתגמא הנא בי אימית אמר מריא דלחורבא נהׄוא ביתא הנא.  22:06 מטל דהכנא אמר מריא על בית מלכא דיהודא גלעד אנת הו ריש לבנן אלא אעבדך מדברא איך קור̈יא דלא אתיתב.  22:07 ואטיב עליך מחב̈לנא גברא ונרגה באידה ונפסקון גב̈יא דאר̈זיך ונרמון בנורא.  22:08 ונאבדון עמ̈מא ס̈גיאא על קריתא הדא רבתא נאמרון גבר לחברה על מנא עבד מריא הכנא לקריתא הדא רבתא.  22:09 ונאמרון על דשבקו קימה דמריא אלההון וסגדו לא̈להא אחר̈נא ופלחו אנון.  22:10 לא תבכון על מיתא ולא תנודון עלוהי בכו מבכא על מן דאזל ותוב לא הׄפך ולא חזא ארעא דאתילד בהׄ.  22:11 מטל דהכנא אמר מריא על שלום בר יושיא דאמלך חלף יושיא אבוהי דנפק מן אתרא הנא לא נהפוך לתמן תוב.  22:12 אלא באתרא דאשתבי תמן נמות וארעא הדא תוב לא נחזא.  22:13 וי לדבנא ביתה דלא בזדקא וע̈ליתה דלא בדינא חברה פלח לה מגן ואגרה לא יהׄב לה.  22:14 דאמר אבנא לי ביתא דמוש̈חתא וע̈ליתא מר̈וחתא ופתח להין כו̈א ומטלל להין באר̈זא וצאר להין צור̈תא.  22:15 ממלך אנת דאנת מתחדא באר̈זא אבוך אכל ואשתי ועבד דינא וזדיקותא מטל הנא אטאבת לה.  22:16 דן דינא דמס̈כנא ודבי̈שא ועבד דשפיר מן דהלין עבד ידע לי אמר מריא.  22:17 דילך דין עינ̈יך ולבך לית על מדם אחרן אלא על קנינך ועל דמא זכיא למאשד ועל עשוקיא ועל טלומיא למעבד.  22:18 מטל דהכנא אמר מריא על יויקים בר יושיא מלכא דיהודא לא נר̈קדון עלוהי ולא נאמרון וי אחי וי אחי ולא נר̈קדון עלוהי וי מרא וי מרא.  22:19 קבורת חמר נתקבר ונגרון ונשדונה להל מן תר̈עיהׄ דאורשלם.  22:20 סקי ללבנן ואזעקי ובמתנין ארימי קלכי ואזעקי מן עבר̈י ימא דאתתברו כלהון ר̈חמיכי.  22:21 ואמרת לכי בכהינותכי ואמרתי לא אשמע הדא הי אורחכי מן טליותכי ולא שמעתי בקלי.  22:22 לכלהון ר̈עותכי תרעא אנון רוחא ור̈חמיכי בשביא נאזלון והׄי דין תבהתין ותתכסין מן כלהין בישת̈כי.  22:23 יתבת בלבנן מקנת באר̈זא מנא מתתנחתי כד נאתון עליכי חב̈לא וזועתא איך דילדתא.  22:24 חי אנא אמר מריא אלהא אן נהוא יוכניא בר יויקים מלכא דיהודא חתמא על אידי דימינא אלא מן תמן אעקרך.  22:25 ואשלמך ביד אנשא אילין דבעין נפשך וביד אילין דדחל אנת מן קדמיהון באידא דנבוכדנצר מלכא דבבל ובאידא דכ̈לדיא.  22:26 ואשדיך לך ולאמך דילדתך לארעא אחרתא דלא אתילדתון תמן ותמן תמותון.  22:27 ולארעא דסברן נפש̈תכון למהפך לתמן לא תהפכון.  22:28 בסירא ושיטא גברא הנא יוכניא איך מאנא דלית בה חשחו מטל הנא אשתקל הו וזרעה ואשתדיו לארעא דלא ידעין.  22:29 ארעא ארעא ארעא שמעי פתגמה דמריא.  22:30 הכנא אמר מריא כותבוהי לגברא הנא מכרזא דלא בנין מטל דגבר̈א בי̈ומתה לא נצלני מן זרעה גברא דיתב על כורסיה דדויד ומשתלט תוב ביהודא.  23:01 או ר̈̈עותא דמובדין ומבדרין ענא דמרעיתי אמר מריא.  23:02 מטל הנא הכנא אמר מריא אלהא דאיסריל על ר̈עותא דרעין לעמי אנתון בדרתון לעני ואטעיתון א̈נין ולא פקדתון א̈נין הא פקד אנא עליכון איך בישות עב̈דיכון אמר מריא.  23:03 ואנא אכנש שרכא דעני מן כלהון אתר̈ותא דבדרת אנון לתמן ואהפך אנון לדירהון ונכברון ונסגון.  23:04 ואקים עליהון ר̈עותא ונרעון אנון ולא נדחלון תוב ולא נתבדרון ולא נטעון אמר מריא.  23:05 הא יומ̈תא אתין אמר מריא ואקים לדויד צמחא דזדיקותא ונמלך במלכותא ונסתכל ונעבד דינא וזדיקותא בארעא.  23:06 בי̈ומוהי נתפרק יהודא ואיסריל נשרא בשליא והנו שמה דנקרונה מריא זדקן.  23:07 מטל הנא הא יומ̈תא אתין אמר מריא ולא נתאמר תוב חי הו מריא דאסק לדבית איסריל מן ארעא דמצרין.  23:08 אלא חי הו מריא דנסק וניתא לדבית איסריל מן ארעא דגרביא ומן כלהון אתר̈ותא דאתבדרו בהון ונתבון בארעהון.  23:09 על נב̈יא אתתבר לבי בגוי וזעו כלהון גר̈מי הׄוית איך גברא רויא ואיך גברא דעברה חמרה מן קדם מר̈יא ומן קדם פת̈גמי קודשה.  23:10 מטל דגיר̈א וח̈טופא אתמלית ארעא מטל הלין אתאבלת ארעא ויבש דיר̈א דמדברא והוא רהטנהון ביש ובגנברותהון לא אכשרו.  23:11 מטל דאף נב̈יא אף כה̈נא אתחנפו אף בביתי אשכחת בישותהון אמר מריא.  23:12 מטל הנא נה̈וין להון אור̈חתהון משר̈ועיתא ולחשוכא נתדחון ונפלון בהין מטל דמיתא אנא עליהון בישתא שנתא דפוקדנהון אמר מריא.  23:13 ובנ̈ביי שמרין חזית דגלותא אתנביו בבעלא ואטעיו לעמי איסריל.  23:14 ובנ̈ביי אורשלם חזית שטיותא גירין ומהלכין בשוקרא ומחמסנין א̈ידיהון מן ר̈חמיהון דלא נהפכון גבר מן אורחה בישתא והוו לי כלהון איך סדום ויתב̈יהׄ איך עמורא.  23:15 מטל הנא הכנא אמר מריא צבאות על נב̈יא הא מוכל אנא להון מר̈רא ואשקא אנון מ̈יא מר̈ירא מטל דמן לות נב̈יא דאורשלם נפקת חנפותא בכלהׄ ארעא.  23:16 הכנא אמר מריא צבאות לא תשמעון לפת̈גמא דנב̈יא דג̈לא דמתנבין לכון ומטעין לכון חזוא הו דלבהון ממללין ולא הוא מן פום מריא.  23:17 ואמרין לאילין דמרגזין בפתגמה דמריא שלמא נהוא לכון וכל דמהלך בצבינא דלבה אמרין לה לא תאתא עליכון בישתא.  23:18 מנו גיר קם בארזה דמריא וחזיהי ושמע פתגמה או מנו צת פתגמה ושמעה.  23:19 הא סוערנה דמריא ברוגזא נפק וסוערנא מתגוזל על רישא דר̈שיעא נתתניח.  23:20 לא תהפוך חמתא דרוגזה עדמא דנעבד ועדמא דנקים תרעיתא דלבה באחרית יומ̈תא תתבנון בה.  23:21 לא שדרת לנב̈יא והנון אזלו ולא אמרת להון והנון אתנביו.  23:22 ולא קמו בארזי ואשמעו פת̈גמי לעמי ואתיבו אנון מן אור̈חתהון ביש̈תא ומן בישות עב̈דיהון.  23:23 אלהא אנא דמן קורבא אמר מריא ולא הׄוית אלהא דמן רוחקא.  23:24 אן נטשא גברא בטושיי אנא לא חזא אנא לה אמר מריא הא שמיא וארעא מני מלין אמר מריא חילתנא.  23:25 שמעת מדם דאמרו נב̈יא דמתנבין בשמי בדגלותא ואמרין חלמא חלמת.  23:26 עדמא לאמתי אנת בפומהון דנב̈יא דג̈לא נבי̈ותא דגלת̈א נבי̈ותא דנכלא דלבהון.  23:27 דמתחשבין למטעיו בשמי לעמי בח̈למיהון דמשתעין גבר לחברה איך דטעו א̈בהיהון שמי ופלחו לבעלא.  23:28 נביא דחזא חלמא נשתעא חלמא ודפת̈גמי עמה נמלל פת̈גמי בקושתא למנא חלטין אנתון תבנא בעבורא אמר מריא.  23:29 הא פת̈גמי איך נורא נפקין אמר מריא ואיך פרזלא דגזר כאפא.  23:30 מטל הנא הא אנא על נב̈יא אמר מריא דמגנבין פת̈גמי אנש מן חברה.  23:31 הא אנא על נב̈יא אמר מריא דמהׄפכין לש̈ניהון ואמר̈ין מריא אמר הכנא.  23:32 הא אנא על נב̈יא דחזין ח̈למא דג̈לא אמר מריא ומשתעין להון ומטעין לאמי בדגלותהון ובפחזותהון ואנא לא שדרת אנון ולא פקדת אנון ומדם לא מותרין לעמא הנא.  23:33 וכד נשאלך עמא הנא או נביא או כהנא ונאמר לך מנו פתגמה דמריא אמר להון אנת הנא הו פתגמה דמריא דאעקורכון אמר מריא.  23:34 ונביא או כהנא או עמא דנאמר פתגמה דמריא אפקוד על גברא הׄו ועל ביתה.  23:35 הכנא תאמרון גבר לחברה וגבר לאחוהי מנא ענא מריא ומנא מלל מריא.  23:36 ופתגמה דמריא לא תתדכרון תוב מטל דפתגמא נהוא לגברא נביותה והפכין אנתון פת̈גמוהי דאלהא חיא מריא חילתנא אלהן.  23:37 הכנא תאמרון לגברא מנא ענך מריא ומנא מלל מריא.  23:38 ואן פתגמה דמריא תאמרון הכנא אמר מריא על דאמרתון פתגמא הנא ושלחת לכון דלא תאמרון  23:39 מטל הנא אשקולכון משקל ואשדיכון ולקריתא דיהבת לכון ולא̈בהיכון מן קדם א̈פי.  23:40 ואתל עליכון חסדא דעלם ובהתתא דלעלם דלא מתטעיא.  24:01 חויני מריא תר̈תין מס̈נא דתא̈נא סימן קדם היכלה דמריא מן בתר דשבא נבוכדנצר מלכא דבבל ליוכניא בר יויקים מלכא דיהודא ולא̈ומנא ולדח̈שא מן אורשלם ואובל אנון לבבל.  24:02 מסנתא חדא דתא̈נא דטב̈ן טב איך תא̈נא בכר̈תא ומסנתא אחרתא דתא̈נא דב̈ישן טב דלא מתא̈כלן מן בישותהין.  24:03 ואמר לי מריא מנא חזית ארמיא ואמרת תא̈נא דטב̈ן טב̈ן טב ודביש̈ן ביש̈ן טב דלא מתא̈כלן מן בישותהין.  24:04 והוא עלי פתגמה דמריא למאמר.  24:05 הכנא אמר מריא אלהא דאיסריל איך תא̈נא טב̈תא הלין הכנא אשתודעיהׄ לשביתא דיהודא דשדרת מן אתרא הנא לארעא דכ̈לדיא לטבתא.  24:06 ואסים עיני עליהון לטבתא ואהפך אנון לאתרא הנא ואבנא אנון ולא אסחוף ואצוב אנון ולא אעקור.  24:07 ואתל להון לבא דנדעונני דאנא אנא מריא ונהוון לי עמא ואנא אהוא להון אלהא כד נתובון לותי מן כלה לבהון.  24:08 ואיך תא̈נא ביש̈תא דלא מתא̈כלן מן בישותהין הכנא אמר מריא הכנא אשלמיוהי לצדקיא מלכא דיהודא ולר̈ורבנוהי ולשרכא דעמא דאשתחר בקריתא הדא ודיתבין בארעא דמצרין.  24:09 ואתל אנון לזועתא ולנידא ולבישתא בינ̈ת כלהין מ̈לכותא דארעא לחסדא ולמתלא ולתוניא וללוטתא בכלהון אתר̈ותא דאבדר אנון לתמן.  24:10 ואשדר בתרהון חרבא וכפנא ומותנא עדמא דאגמר אנון מן ארעא דיהׄבת להון ולא̈בהיהון.  25:01 פתגמא דהוא על ארמיא על כלה עמא דיהודא בשנתא רביעיתא דיויקים בר יושיא מלכא דיהודא הי הי שנתא קדמיתא דנבוכדנצר מלכא דבבל  25:02 דאמר ארמיא נביא על כלה עמא דיהודא ועל כלהון עמור̈יהׄ דאורשלם למאמר.  25:03 מן תלתעסרא ש̈נין ליושיא בר אמון מלכא דיהודא ועדמא ליומא הנא הא עסר̈ין ותלת ש̈נין הוא עלי פתגמה דמריא ואמרת לכון קדמת כל יום ואמרת ולא שמעתון.  25:04 ושדר מריא לותכון כלהון עב̈דוהי נב̈יא קדם ושדר ולא שמעתון ולא ארכנתון אדנכון למשמע  25:05 ולמאמר תובו גבר מן אורחה בישתא ומן בישות עב̈דיכון ותבו בארעא דיהב לכון מריא ולא̈בהיכון מן עלם ועדמא לעלם.  25:06 ולא תאזלון בתר א̈להא אחר̈נא למפלח אנון ולמסגד להון ולא תרגזונני בעבד א̈ידיכון דלא אבאש לכון.  25:07 ולא שמעתונני אמר מריא וארגזתונני בעבד א̈ידיכון דנבאש לכון.  25:08 מטל הנא הכנא אמר מריא צבאות על דלא שמעתון פת̈גמי  25:09 הא משדר אנא ודבר אנא לכלהין שר̈בתא דמ̈לכותא דגרביא אמר מריא ולנבוכדנצר מלכא דבבל עבדי ואיתא אנון על ארעא הדא ועל עמור̈יהׄ ועל עמ̈מא הלין דבח̈דריהׄ ואחרוב אנון ואעבד אנון לתמהא ולמשרוקיתא ולחורבא לעלם.  25:10 ואובד מנהון קלא דדיצא וקלא דחדותא קלא דחתנא וקלא דכלתא קלא דרחיא ונוהרא דשרגא.  25:11 ותהוא ארעא הדא כולהׄ לחורבא ולתמהא ונפלחון עמ̈מא הלין למלכא דבבל שבעין ש̈נין.  25:12 ומא דשלם שבעין ש̈נין אפקוד על מלכא דבבל ועל עמה ח̈וביהון אמר מריא ועל ארעא דכ̈לדיא ואעבדיהׄ לתמהא לעלם.  25:13 ואיתא על ארעא הׄי כלהון פת̈גמא דאמרת עליהׄ כל מדם דכתיב בספרא הנא דאתנבי ארמיא על כלהון עמ̈מא.  25:14 מטל דשעבדו אנון אף להון עמ̈מא סג̈יאא ומ̈לכא ר̈ורבא ואפרוע אנון איך פעלהון ואיך עבדא דא̈ידיהון.  25:15 מטל דהכנא אמר מריא חילתנא אלהא דאיסריל סב כסא דחמרא דחמתא הדא מן אידי ואשקיהי לכלהון עמ̈מא אילין דמשדר אנא לך עליהון.  25:16 נשתון ונתורון ונתטרפון מן קדם חרבא דמשדר אנא בינתהון.  25:17 ונסבת כסא מן אידה דמריא ואשקית לכלהון עמ̈מא דשדרני מריא עליהון.  25:18 לאורשלם ולקור̈יא דיהודא ולמ̈לכיהׄ ולר̈ורבניהׄ למעבד אנון לחורבא ולתמהא ולמשרוקיתא עדמא ליומנא.  25:19 לפרעון מלכא דמצרין ולכלהון עב̈דוהי ולר̈ורבנוהי ולכלה עמה.  25:20 ולכלהון תח̈ומוהי ולכלהון מ̈לכא דעוץ ולכלהון מ̈לכא דארעא דפלשת̈יא ולאשקלון ולעאזא ולעקרון ולשרכא דאשדוד.  25:21 ולאדום ולמואב ולב̈ני עמון.  25:22 ולכלהון מ̈לכא דצור ולכלהון מ̈לכא דצ̈ידן ולמ̈לכא דגזר̈תא דבעברא דימא.  25:23 ולדרן ולתימנא ולבוז ולכלהון קצי̈צי פאתא.  25:24 ולכלהון מ̈לכא דמתחמין חד עם חד ולכלהון מ̈לכא דער̈ביא דשרין במדברא.  25:25 ולכלהון מ̈לכא דזמרן ולכלהון מ̈לכא דעילם ולכלהון מ̈לכא דמדי  25:26 ולכלהון מ̈לכא דגרביא דר̈חיקין ודקר̈יבין גבר לחברה ולכלהין מ̈לכותא דאית על א̈פי ארעא כלהׄ ומלכא ארשכיא נשתא בתרהון.  25:27 ואמר להון הכנא אמר מריא חילתנא אלהא דאיסריל אשתו ורוו ואתטרפו ופלו ולא תקומון מן קדם חרבא דמשדר אנא בינתכון.  25:28 ואן לא נצבון למסב כסא מן אידך למשתא אמר להון הכנא אמר מריא חילתנא אלהא דאיסריל משתא תשתון.  25:29 מטל דהא קריתא דאתקרי שמי עליהׄ מנהׄ משרא אנא למבאשו להׄ ואנתון מזכא תזכון לא תזכון מטל דחרבא קרא אנא על כלהון עמור̈יהׄ דארעא אמר מריא חילתנא.  25:30 ואנת תתנבא עליהון כלהון פת̈גמא הלין ותאמר להון מריא מן מרומא ננהם ומן מעמרא דקודשה נתל קלה מנהם ננהם על דירה יהי יהי איך עצורא נענא על כלהון עמור̈יהׄ דארעא.  25:31 מטא ארגושיא עדמא לס̈ופיהׄ דארעא מטל דדינא למריא עם עמ̈מא דאן הו לכל בסר ור̈שיעא אשלם אנון לחרבא אמר מריא.  25:32 הכנא אמר מריא חילתנא אלהא דאיסריל הא בישתא נפקא מן עמא לעמא ועלעלא רבתא תדול מן סו̈פיה דארעא.  25:33 ונהוון ק̈טילוהי דמריא ביומא הׄו מן סו̈פיהׄ דארעא ועדמא לס̈ופיהׄ דארעא לא ניללון ולא נרקדון ולא נבכון עליהון ולא נתכנשון ולא נתקברון אלא איך זבלא על א̈פי ארעא נהוון.  25:34 איללו ר̈עותא ואזעקו ואתפלפלו עשי̈ני ענא דמלו יומ̈תכון לקטלא ותתברון ותפלון איך מא̈ני רגתא.  25:35 ונאבד בית ערוקיא מן ר̈עותא ופולטא מן דכר̈א דענא.  25:36 קל זעקתא דר̈עותא ויללתא דדכר̈א דענא דבז מריא מר̈עיתהון.  25:37 ונתתבר̈ן דיר̈א דשלמא מן קדם חמתא דרוגזה דמריא.  25:38 מטל דשבק דירה איך אריא דשבק מרבועיתה מטל דהות ארעהון לחורבא מן קדם רוגזה דמריא ומן קדם חמתא דרוגזה.  26:01 בריש מלכותה דיויקים בר יושיא מלכא דיהודא הוא פתגמא הנא על ארמיא מן קדם מריא ואמר.  26:02 הכנא אמר מריא קום בדרתא דביתה דמריא ואמר לכלהין קור̈יא דיהודא דאתין למסגד בביתה דמריא כולהון פת̈גמא דפקדתך למאמר להון לא תבצר אף לא חדא מלא.  26:03 טך נשמעון ונתובון גבר מן אורחה בישתא ואשלא מן בישתא דאתחשבת למאבד להון מטל בישותא דעב̈דיהון.  26:04 ואמר להון הכנא אמר מריא אלא תשמעונני ותהלכון בנמוסי דיהבת קדמיכון  26:05 ותשמעון לפת̈גמא דעב̈די נב̈יא דאנא משדר לותכון קדמת כליום ושדרת ולא שמעתון.  26:06 אעבדיוהי לביתא הנא איך שילו ולקריתא הדא אתל ללוטתא לכלהון עמ̈מא דארעא.  26:07 ושמעו כה̈נא ונב̈יא דג̈לא וכלה עמא לארמיא נביא כד ממלל פת̈גמא הלין בביתה דמריא.  26:08 וכד שלם ארמיא למאמר כל מדם דפקדה מריא למאמר לכלה עמא אחדוהי כה̈נא ונב̈יא דג̈לא וכלה עמא ואמרו נתקטל  26:09 דאתנבי בשמה דמריא ואמר דאיך שילו נהוא ביתא הנא וקריתא הדא תחרב מן בלי דיתב ואתכנשו כלה עמא על ארמיא בביתא דמריא.  26:10 ושמעו ר̈ורבנא דיהודא פת̈גמא הלין וסלקו מן בית מלכא לביתה דמריא ויתבו במעלנא דתרעא חדתא דביתה דמריא.  26:11 ואמרו כה̈נא ונב̈יא ד̈גלא לר̈ורבנא ולכלה עמא למאמר דינא דמותא חיב גברא הנא דאתנבי על קריתא הדא ועל עמור̈יהׄ איך מדם דשמעתון בא̈דניכון.  26:12 ואמר ארמיא לכלהון ר̈ורבנא ולכלה עמא מריא הו שדרני למתנביו על ביתא הנא ועל קריתא הדא כלהון פת̈גמא דשמעתון.  26:13 והשא אטאבו אור̈חתכון ועב̈דיכון ושמעו בקלה דמריא אלהכון ונתתניח מריא מן בישתא דאמר עליכון.  26:14 ואנא הא בא̈ידיכון אנא עבדו לי איך דטב ואיך דשפיר בעינ̈יכון.  26:15 ברם מדע תדעון דאן קטלין אנתון לי דמא הו זכיא חשבין אנתון עליכון ועל קריתא הדא ועל עמור̈יהׄ מטל דבקושתא שדרני מריא עליכון דאמר בא̈דניכון כלהון פת̈גמא הלין.  26:16 ואמרו ר̈ורבנא וכלה עמא לכה̈נא ולנב̈יא דג̈לא לא חיב גברא הנא מותא מטל דבשמה הו דמריא אלהן ‍{‍אמרו‍}‍‍<‍אמר‍>‍ לן.  26:17 וקמו גבר̈א מן סב̈א דארעא ואמרו לכלה כנשא דעמא.  26:18 מיכא מארשיא אתנבי הוא בי̈ומוהי דחזקיא מלכא דיהודא ואמר לכולה עמא דיהודא הכנא אמר מריא צבאות צהיון חקלא תתדבר ואורשלם חרבתא תהוא וטור ביתא לבית עבא.  26:19 דלמא מקטל קטלה הוא חזקיא מלכא דיהודא וכלה יהודא אלא דחלו מן מריא וצליו קדמוהי ואתתניח מריא מן בישתא דאמר עליהון וחנן דין בעין חנן למעבד בישתא רבתא על נפשת̈ן.  26:20 ואף גברא אית הוא דמתנבא בשמה דמריא אוריא בר שמעיא מן קורית נערין ואתנבי על קריתא הדא ועל ארעא הדא איך כלהון פת̈גמוהי דארמיא.  26:21 ושמע מלכא יויקים וכלהון עב̈דוהי וכולהון ר̈ורבנוהי פת̈גמוהי ובעא מלכא למקטלה ושמע אוריא ודחל וערק ואזל למצרין.  26:22 ושדר מלכא יויקים לאנשא מצר̈יא לאליתן בר עבכור ואנשא עמה למצרין.  26:23 ואפקוהי לאוריא מן מצרין ואיתיוהי לות מלכא יויקים וקטלה בחרבא וארמי שלדה על קבר̈א דבנ̈י עמא.  26:24 ברם אידה דאחיקם בר שפן הות על ארמיא דלא נשלמיוהי באידא דעמא למקטלה.  27:01 בריש מלכותה דצדקיא בר יושיא מלכא דיהודא הוא פתגמא הנא על ארמיא מן קדם מריא ואמר.  27:02 הכנא אמר לי מריא עבד לך נירא וח̈נקא וארמא אנון בצורך.  27:03 ושדר אנון למלכא דאדום ולמלכא דמואב ולמלכא דבנ̈י עמון ולמלכא דצור ולמלכא דצידן באידא דאיז̈גדא דאתין לאורשלם לות צדקיא מלכא דיהודא.  27:04 ופקד אנון דנאמרון למר̈יהון הכנא אמר מריא חילתנא אלהא דאיסריל הכנא תאמרון למר̈יכון.  27:05 אנא עבדת ארעא ובנינש̈א ובעירא דעל א̈פי ארעא בחילי רבא ובדרעי רמא ויהבתהׄ למן דשפר בעינ̈י.  27:06 והשא אנא יהבת כלהין אר̈עתא הלין למפלח לנבוכדנצר מלכא דבבל עבדי ונפלחונה אף חיותא דדברא יהבת לה למפלחה.  27:07 ונפלחונה עמ̈מא לה ולברה ולבר ברה עדמא דנמטא זבנא דארעה אף דילה ונפלחונה עמ̈מא סג̈יאא ומ̈לכא ר̈ורבא.  27:08 ועמא ומלכותא דלא נפלחונה ל‍<‍נ‍>‍בוכדנצר מלכא דבבל ומן דלא נעל צורה בנירה דמלכא דבבל בחרבא ובכפנא ובמותנא אפקוד על עמא הו אמר מריא עדמא דאשלם אנון באידה.  27:09 ואנתון לא תשמעון לנבי̈יכון דג̈לא ולקצ̈ומיכון ולח̈למיכון ולנח̈שיכון ולחר̈שיכון דהנון אמרין לכון לא תפלחון למלכא דבבל.  27:10 מטל דשוקרא הנון מתנבין לכון דאדחוקכון מן ארעכון דאדחוקכון ותאבדון.  27:11 ועמא דנעל צורה בנירה דמלכא דבבל ונפלחיוהי נשבקיוהי בארעה אמר מריא ונפלחיה ונתב בהׄ.  27:12 ולצדקיא מלכא דיהודא אמרת איך כלהון פת̈גמא הלין ואמרת אעלו צורכון בנירה דמלכא דבבל ופולחוהי לה ולעמה וחיו  27:13 ולא תמותון אנת ועמך בחרבא ובכפנא ובמותנא איך דאמר מריא על עמא דלא נפלחון למלכא דבבל.  27:14 ואנתון לא תשמעון לפת̈גמא דנב̈יא ד̈גלא דאמרין לכון לא תפלחון למלכא דבבל מטל דשוקרא הנון מתנבין לכון.  27:15 לא שדרת אנון אמר מריא והנון מתנבין בשמי בשוקרא דאדחוקכון ותאבדון אנתון ונב̈יא דמתנבין לכון.  27:16 ולכה̈נא ולכלה עמא הנא הכנא אמר מריא לא תשמעון לפת̈גמא דנבי̈יכון דמתנבין לכון ואמרין הא מא̈נא דביתה דמריא הפכין מן בבל בעגל מטל דשוקרא הנון מתנבין לכון.  27:17 לא תשמעון אנון אמר מריא פלוחו למלכא דבבל וחיו ולא תהוא קריתא הדא חרבתא.  27:18 ואן נב̈יא אנון ואית פתגמה דמריא בהון נבעון מן מריא חילתנא דלא נאזלון מא̈נא דאשתחרו בביתה דמריא ובבית מלכא דיהודא ובאורשלם לבבל.  27:19 מטול דהכנא אמר מריא חילתנא אלהא דאיסריל על עמ̈ודא ועל ימא ועל מג̈סא ועל שרכא דמא̈נא דאשתחרו בקריתא הדא  27:20 דלא נסב אנון נבוכדנצר מלכא דבבל כד שבא ליוכניא בר יויקים מלכא דיהודא מן אורשלם לבבל ולכלהון ר̈ורבנא דיהודא ודאורשלם.  27:21 הכנא אמר מריא חילתנא אלהא דאיסריל על מא̈נא דאשתחרו בביתה דמריא ובבית מלכא דיהודא ובאורשלם.  27:22 לבבל נאזלון ותמן נהוון עדמא ליומא דאפקוד אנון אמר מריא ואסק אנון ואהפך אנון לאתרא הנא.  28:01 והוא בשנתא הׄי בריש מלכותה דצדקיא מלכא דיהודא בשנתא ארביעיתא בירחא דחמשא אמר לי חנניא בר עזור נביא דגלא דמן גבעון בביתה דמריא לעין כה̈נא ולעין כלה עמא.  28:02 הכנא אמר מריא חילתנא אלהא דאיסריל תברת נירה דמלכא דבבל.  28:03 מכא לתר̈תין ש̈נין מהפך אנא לאתרא הנא כולהון מא̈נא דביתה דמריא דנסב נבוכדנצר מלכא דבבל מן אתרא הנא ואובל אנון לבבל  28:04 עם יוכניא בר יויקים מלכא דיהודא ולכלהׄ שביתא דיהודא דאזלו לבבל מהפך אנא לאתרא הנא אמר מריא מטל דתבר אנא נירה דמלכא דבבל.  28:05 ואמר ארמיא נביא לחנניא נביא דגלא לעין כה̈נא ולעין כלה עמא דקימין בביתה דמריא.  28:06 ואמר ארמיא אמין הכנא נעבד מריא נקים מריא פת̈גמא דאתנבית למהפכו מא̈נא דביתה דמריא וכלהׄ שביתא מן בבל לאתרא הנא.  28:07 ברם שמע פתגמא הנא דאמר אנא קדמיך וקדם כלה עמא הנא.  28:08 נב̈יא דהוו קדמי וקדמיך מן עלם ואתנביו על אר̈עתא סגיא̈תא ועל מ̈לכותא ר̈ורבתא לקרבא ולבישתא ולמותנא  28:09 נביא דמתנבא שלמא מא דהוא פתגמה דנביא אתידע נביא הׄו דשדרה מריא בקושתא.  28:10 ונסב חנניא נביא דגלא ח̈נקא מן צורה דארמיא נביא ותבר אנון.  28:11 ואמר חנניא לעין כלה עמא הכנא אמר מריא הכנא אתבריוהי לנירה דנבוכדנצר מלכא דבבל מכא לתר̈תין ש̈נין מן צורא דכלהון עמ̈מא ואזל ארמיא נביא לאורחה.  28:12 והוא פתגמה דמריא על ארמיא נביא מן בתר דתבר חנניא נביא דגלא חנ̈קא מן צורה דארמיא נביא.  28:13 זל ואמר לחנניא נביא דגלא הׄכנא אמר מריא ח̈נקא דקיסא דתברת עבד חלפיהון נירא דפרזלא.  28:14 מטול דהכנא אמר מריא צבאות אלהא דאיסריל נירא דפרזלא יהבת על צורא דכלהון עמ̈מא הלין למפלח לנבוכדנצר מלכא דבבל ונפלחונה ואף חיותא דדברא יהבת לה למפלחה.  28:15 ואמר ארמיא נביא לחנניא נביא דגלא שמע חנניא לא שדרך מריא ואנת אתכלתיהי לעמא הנא על שוקרא.  28:16 מטל הנא הכנא אמר מריא הא שדא אנא לך מן א̈פי ארעא שנתא הדא מאת אנת מטל דעולא מללת קדם מריא.  28:17 ומית חנניא נביא דגלא בשנתא הׄי בירחא דשבעא.  29:01 והלין פת̈גמי אגרתא דשדר ארמיא נביא מן אורשלם לבבל לות שרכא דסב̈א דשביתא ולות כה̈נא ולות נב̈יא ד̈גלא ולות כלה עמא דשבא נבוכדנצר מלכא דבבל מן אורשלם לבבל.  29:02 מן בתר דנפק יוכניא מלכא ומלכתא ומהי̈מנא ור̈ורבנא דיהודא ודאורשלם וא̈ומנא ודחש̈א מן אורשלם  29:03 ביד אלעסא בר שפן וגמריא בר חלקיא דשדר צדקיא מלכא דיהודא לות נבוכדנצר מלכא דבבל לבבל.  29:04 הכנא אמר מריא צבאות אלהא דאיסריל לכלהׄ שביתא דאשתבית מן אורשלם לבבל.  29:05 בנו בת̈א ותבו וצובו ג̈נא ואכולו פאר̈יהין.  29:06 סבו נש̈א ואולדו בנ̈יא ובנ̈תא סבו לבניכון נ̈שא ובנ̈תכון הבו לגבר̈א ונולדון בנ̈יא ובנ̈תא וסגו תמן ולא תזערון.  29:07 ושאלו בשלמא דקריתא דשביתכון תמן וצלו עליהׄ קדם מריא דבשלמהׄ נהׄוא לכון שלמא.  29:08 מטל דהכנא אמר מריא חילתנא אלהא דאיסריל לא נטעונכון נב̈יא דבינתכון וקצ̈ומיכון ולא תשמעון לח̈למיכון דאנתון חלמין.  29:09 מטל דשוקרא הנון מתנבין לכון בשמי ואנא לא שדרת אנון אמר מריא.  29:10 מטל דהכנא אמר מריא אמתי דמלין לבבל שבעין שנ̈ין אפרוקכון ואקים עליכון פת̈גמא טב̈א למהפכותכון לאתרא הנא.  29:11 מטל דאנא ידע אנא מחשבתא דמתחשב אנא עליכון אמר מריא מחשבתא דשלמא ולא דבישתא למתל לכון לחרתא סברא.  29:12 ותקרונני ותצלון קדמי.  29:13 וכד תבעונני מן כלה לבכון  29:14 תשכחונני אמר מריא ואהפך שביתכון ואכנשכון מן כל עמ̈מא ומן כול אר̈עתא דבדרתכון לתמן אמר מריא ואהפככון לאתרא דאשביתכון מן תמן.  29:15 מטל דאמרתון דאקים לן מריא נ̈ביא בבבל.  29:16 מטל דהכנא אמר מריא על מלכא דיתב על כורסיה דדויד ועל כלה עמא דיתב בקריתא הדא א̈חיכון אילין דלא נפקו עמכון בשביתא.  29:17 הכנא אמר מריא חילתנא הא משדר אנא עליהון חרבא וכפנא ומותנא ואעבד אנון איך תא̈נא ביש̈תא דלא מתא̈כלן מן בישותהין.  29:18 וארדוף בתרהון בחרבא ובכפנא ובמותנא ואתל אנון לזועתא לכולהין מ̈לכותא דארעא לתמהא וללוטתא ולחסדא ולמשרוקיתא בכלהון עמ̈מא דבדרת אנון לתמן.  29:19 על דלא שמעו פת̈גמי ושדרת לותהון כלהון עב̈די נב̈יא קדמת ושדרת ולא שמעו אנון אמר מריא.  29:20 ואנתון שמעו פתגמה דמריא כלהׄ שביתא דאשתבית מן אורשלם לבבל.  29:21 הכנא אמר מריא חילתנא אלהא דאיסריל על אחב בר קוליא ועל צדקיא בר מעסיא דמתנבין לכון בשמי בשוקרא הא משלם אנא להון באידא דנבוכדנצר מלכא דבבל ונקטל אנון בחרבא לענ̈יכון.  29:22 ונהוון ללוטתא לכולהׄ שביתא דיהודא דבבבל ונאמרון עבדך מריא איך צדקיא ואיך אחב דטגן אנון מלכא דבבל בנורא.  29:23 על דעבדו עולא באיסריל וגרו נש̈י חבר̈יהון ומללו פתגמ̈א בשמי בשוקרא דלא פקדת אנון ואנא ידע אנא וסהׄד אנא אמר מריא.  29:24 ושמעיא נחמליא אמר  29:25 הכנא אמר מריא חילתנא אלהא דאיסריל ושדר בשמה אגרתא לכלה עמא דבאורשלם ולצפניא בר מעסיא כהנא ולכה̈נא.  29:26 מריא אקימך כהנא חלף יוידע כהנא דתהוא פקודא בביתה דמריא על כול אנש דמשתטא ומתנבא בדגלותא ותרמיוהי בית אסיר̈א ובחבושיא.  29:27 והשא למנא לא כאא אנת בארמיא דמן ענתות דמתנבא לכון.  29:28 מטל דהא שלח לן לבבל דנוגרא הׄוין אנתון תמן בנו ב̈תא ותבו וצובו גנ̈א ואכולו פאר̈יהין.  29:29 וקרא צפניא כהנא אגרתא הדא בא̈דנוהי דארמיא נביא.  29:30 והוא פתגמה דמריא על ארמיא למאמר.  29:31 שלוח לכלהׄ שביתא הכנא אמר מריא לשמעיא נחמליא על דאתנבי לכון שמעיא מדם דאנא לא שדרתה ואתכלכון על שוקרא  29:32 מטל הנא הכנא אמר מריא הא פקד אנא על שמעיא נחמליא ועל זרעה דלא נהוא לה גברא דיתב בגו עמא הנא ולא נחזא בטבתא דעבד אנא לעמי אמר מריא מטל דעולא מלל על מריא.  30:01 פתגמא דהוא על ארמיא מן קדם מריא ואמר.  30:02 הכנא אמר מריא אלהא דאיסריל כתוב לך כלהון פת̈גמא דאמרת לך על ספרא.  30:03 מטל דהא יומ̈תא אתין אמר מריא ואהפך שביתא דעמי איסראיל ודיהודא אמר מריא ואהפך אנון לארעא דיהבת לא̈בהיהון ונארתונהׄ.  30:04 והלין פת̈גמא דאמר מריא על איסראיל ועל יהודא.  30:05 הכנא אמר מריא קלא דזועתא שמען דחלתא ולית שלמא.  30:06 שאלו וחזו אן ילד דכרא מטל מנא חזית כל גבר סי̈מן א̈ידוהי על גס̈והי איך ילדתא ואתהפך כלהין א̈פא ליקדנא.  30:07 וי דרב הו יומא הׄו ולית אכותה וזבן עקתא הׄו ליעקוב ומנה נתפרק.  30:08 ונהוא ביומא הׄו אמר מריא צבאות אתבר נירה מן צורך וחנ̈קיך אפסק ולא נשעבדון אנון תוב נוכר̈יא.  30:09 אלא נפלחון למריא אלההון ולדויד מלכהון דאקים להון.  30:10 ואנת לא תדחל עבדי יעקוב אמר מריא ולא תתבר איסריל דהא פרק אנא לך מן רוחקא ולזרעך מן ארעא דשביתהון ונתב יעקוב ונשלא ונשכת ונתתניח ולא נהוא לה מהרנא ואנת לא תדחל עבדי יעקוב אמר מריא.  30:11 מטל דעמך אנא למפרקך אמר מריא מטל דאעבד גמוריא בכלהון עמ̈מא דבדרתך תמן ולך לא אעבד גמוריא וארדיך בדינא ומזכיו לא אזכיך.  30:12 מטל דהכנא אמר מריא כאב הו תברכי וחסינא הי מחותכי.  30:13 ולית דדאן דינכי דנעדרכי ונאסיכי.  30:14 כלהון ר̈חמיכי טעאוכי ונפשכי בעין מטל דמחותא דב̈עלדבבא מחיתכי ומרדותא תקיפתא על דסגיו ח̈וביכי ועשנו ח̈טהיכי דלא תתובין.  30:15 מנא מיללתי על תברכי כאב הו כאבכי על סוגאת ח̈וביכי ודעשנו ח̈טהיכי עבדת לכי הלין.  30:16 מטל הנא כול א̈כוליכי נתאכלון וכלהון ב̈עלדבביכי בשביא נאזלון ונהוון דיוש̈יכי לדישא וכולהון בזו̈זיכי אתל לבזתא.  30:17 מטל דאסק לכי אסיותא ומן מחותכי אסיכי אמר מריא מטל דדחיקתא קראוכי צהיון הי דתבועא לית להׄ.  30:18 הכנא אמר מריא הא מהפך אנא שביתא דמשכנה דיעקוב ועבד אנא לה איך דמן קדים ועל משכ̈נוהי ארחם ותתבנא קריתא על תלהׄ ונוסא בזדקה נתקן.  30:19 ותפוק מנהון תודיתא וקלא דמש̈בחנא ואסגא אנון ולא נזערון ואעשן אנון ולא נבצרון.  30:20 ונהוון ב̈ניהון איך דמן קדים ועדתהון קדמי תתקן ואפקוד על כלהון א̈לוציהון.  30:21 ונהוא מלכהון מנהון ושליטהון מן בינתהון נפוק ואקרביוהי ונתקרב לותי מטל דאפני לבה לותי אמר מריא.  30:22 ותהוון לי עמא ואנא אהוא לכון אלהא מנו גיר אפני לבה לדחלתי ואנא דחקתה אמר מריא חילתנא.  30:23 הא עלעלה דמריא בחמתא נפקא ועלעלא מתגוזלא על רישא דר̈שיעא תתניח.  30:24 לא תהפוך חמתא דרוגזה דמריא עדמא דנעבד ועדמא דנקים תרעיתא דלבה באחרית יומ̈תא תתבינון בה.  31:01 בזבנא הׄו אמר מריא אהוא אלהא לכלהין שר̈בתא דאיסריל והנון נהוון לי עמא.  31:02 הכנא אמר מריא אשכח ר̈חמא במדברא עמא דאתפצי מן חרבא אזל בשביא איסריל.  31:03 מן רוחקא מריא אתחזי לי ואמר לי רחמתא דעלמא רחמתכי מטל הנא נגדתכי לטיבותא.  31:04 תוב אבניכי ותתבנין בתולתא דאיסריל תוב תצטבתין בתצביתא ותפקין בכנושתא דמש̈בחנא.  31:05 תוב תצבין כרמא בטורא דשמרין צובי נצבתא ושבחי.  31:06 מטל דעתיד הו יומא דנקרון נטור̈א בטורא דאפרים ונאמרון קומו נסק לצהיון לות מריא אלהן.  31:07 מטל דהכנא אמר מריא שבחו דבית יעקוב בחדותא ודוצו בריש עמ̈מא אשמעו ושבחו ואמרו פרוק מריא לעמך לשרכה דאיסריל.  31:08 הא מיתא אנא להון מן ארעא דגרביא ואכנש אנון מן ס̈ופיהׄ דארעא ואף עויר̈א וחגיר̈א דאית בהון ודבטנא ודילדא איך חדא כנשא רבא נהפכון להרכא.  31:09 בבכתא נאזלון ובתחננתא נאתון אדבר אנון על שב̈ילא דמ̈יא באור̈חתא תר̈יצתא דלא נתתקלון בהין מטל דהׄוית לאיסריל לאבא ואפרים הוא בוכרי.  31:10 שמעו פתגמה דמריא עמה וחוו בגזר̈תא ר̈חיקתא ואמרו מן דבדרה לאיסריל נכנשיוהי וננטריוהי איך רעיא לגזרה.  31:11 מטל דפרק מריא ליעקוב עבדה ופציה מן א̈ידי מן דעשין מנה.  31:12 ונאתון ונשבחון ברומהׄ דצהיון ונתבסמון מן טב̈תה דמריא מן עבורא ומן חמרא ומן משחא ומן בנ̈י ענא ותור̈א ותהוא נפשהון איך גנת שקיא ולא נוספון תוב למסתרקו.  31:13 הׄי דין תחדא בתולתא בחדותא וגדו̈דא וסב̈א אכחדא נחדון ואהפך אבלהון לחדותא ואביא אנון ואחדא אנון מן דאונהון.  31:14 וארוא נפשא דכה̈נא דוהנא ועמי מן טובי נסבעון אמר מריא.  31:15 הכנא אמר מריא קלא ברמתא אשתמע אליא ובכתא מרירתא רחיל בכיא על בנ̈יהׄ ולא צביא למתביאו מטל דלית אנון.  31:16 הכנא אמר מריא כלי קלכי מן בכיא ועינ̈יכי מן דמעתא מטל דאית אגרא לדמ̈עיכי אמר מריא ונהפכון מן ארעא דב̈עלדבבא.  31:17 ואית סברא לחרתכי אמר מריא ונהפכון ב̈ניא לתחומהון.  31:18 משמע שמעת לאפרים דאלא ואמר רדיתכי מריא ואתרדית איך עגלא הׄוית דלא מכבש אתיביני ואתוב מטול דאנת הו מריא אלהי.  31:19 מטל דמן בתר דתבת אתביאית ומן בתר דידעת אתתנחת בהתת ואף אתתכסת דקבלת חסדא דטליותי.  31:20 ברא הו יקירא לי אפרים וילדא חביבא מטל דבזבנא דממלל אנא בה מתדכר אנא לה מטל הנא הוו ר̈חמי עלוהי וארחם עלוהי אמר מריא.  31:21 אקים לכי אתא ותבי במדברא הבי לבכי לאורחא תריצתא תובי̈ בתולתא דאיסריל אמר מריא ותבי בקור̈ייכי הלין.  31:22 עדמא לאמתי מתפלגתי ברתא תיבתא מטל דברא מריא חדתא בארעא נקבתא תחבב גברא.  31:23 הכנא אמר מריא חילתנא אלהא דאיסריל מכיל נאמרון פתגמא הנא בארעא דיהודא ובקור̈יה מא דמהׄפך אנא שביתהון נברכך מריא דירא זדיקא טורא קדישא.  31:24 ונתבון בהׄ יהודא וכלהין קור̈יה אכחדא אכר̈א ור̈עיי גזר̈א.  31:25 מטל דארוית נפשא דצהיא וכל נפשא דכפנא סבעת.  31:26 מטל הנא אתתעירת וחזית ושנתי בסמת לי.  31:27 הא יומ̈תא אתין אמר מריא ואזרוע לדבית איסריל ולדבית יהודא זרעא דבנ̈י אנשא וזרעא דבעירא.  31:28 ואיך דאתרעית עליהון למעקר אנון ולמסתר ולמסחפו ולמובדו ולמבאשו הכנא אעהד עליהון למבנא ולמצב אמר מריא.  31:29 בי̈ומתא הׄנון לא נאמרון תוב א̈בהא אכלו בסר̈א וש̈נא דב̈ניא קהין.  31:30 אלא אנש בח̈טהוהי נמות כל ברנשא דאכל בסרא ש̈נוהי דילה נקהין.  31:31 הא יומ̈תא אתין אמר מריא ואקים לדבית איסראיל ולדבית יהודא דיתקא חדתא.  31:32 לא איך הׄי דיתקא דאקימת לאב̈היהון ביומא דאחדת באידהון ואפקת אנון מן ארעא דמצרין מטל דהנון בטלו דיתקא דילי ואף אנא בסית בהון אמר מריא אלא הדא דיתקא  31:33 דאסים לדבית איסריל בתר יומ̈תא הׄנון אמר מריא אתל נמוסי בגוהון ועל לב̈ותהון אכתביוהי ואהוא להון אלהא והנון נהוון לי עמא.  31:34 ולא נלפון תוב גבר לאחוהי וגבר לחברה ונאמרון דדעו למריא מטל דכלהון נדעונני מן זעורהון ועדמא לקשישהון אמר מריא מטל דאשבוק לח̈וביהון וח̈טהיהון תוב לא אתדכר.  31:35 הכנא אמר מריא דיהב שמיא לנוהרא דאיממא ודובר̈א דסהרא ודכו̈כבא לנוהרא דלליא דכאא בימא ושלין גללו̈הי מריא חילתנא שמה.  31:36 אן נעברון דובר̈א הלין מן קדמי אמר מריא אף זרעא דאיסריל נבטלון דלא נהוון עמא קדמי כלהון יומ̈תא.  31:37 הכנא אמר מריא אן נתמשחון שמיא מן לעל ונתב̈דקן שת̈אסיהׄ דארעא מן לתחת אף אנא אסלא לכלה זרעה דאיסריל על כל מדם דעבדו אמר מריא.  31:38 הא יומ̈תא אתין אמר מריא ותתבנא קריתא למריא מן מגדלא דחננאיל עדמא לתרעא דזויתא.  31:39 ונפוק תוב חוטא דמשוחתא לקובלה על רמתא דגרב ונתכרך לרמתא.  31:40 וכולה עומקא דשדין בה פרתא וקטמא עדמא לנחלא דקדרון ועדמא לזויתא דתרעא דר̈כשא מדנחיא קודשא למריא לא נתעקר ולא נסתחף תוב לעלם.  32:01 פתגמא דהוא על ארמיא מן קדם מריא בשנתא עסיריתא דצדקיא מלכא דיהודא הי הי שנת תמנעסרא לנבוכדנצר מלכא דבבל.  32:02 והידין ח̈ילא דמלכא דבבל כר̈יכין לאורשלם וארמיא נביא כלא הוא בדרת מטרתא דבית מלכא דיהודא  32:03 דכליהי צדקיא מלכא דיהודא ואמר מטל מנא מתנבא אנת ואמר אנת הכנא אמר מריא הא משלם אנא להׄ לקריתא הדא בא̈ידוהי דמלכא דבבל ונכבשיהׄ.  32:04 וצדקיא מלכא דיהודא לא נתפלט מן אידא דכ̈לדיא מטל דמשתלמו נשתלם בא̈ידוהי דמלכא דבבל ונמלל פומה עם פומה ועינ̈והי לעינ̈והי נח̈זין.  32:05 ולבבל נובליוהי לצדקיא ותמן נהוא עדמא ליומא דפקד אנא לה אמר מריא מטל דתתכתשון עם כ̈לדיא ולא תזכון.  32:06 והוא פתגמהׄ דמריא על ארמיא למאמר.  32:07 הא נחמאיל בר שלום דדך אתא לותך ואמר זבן לך חקלי דבענתות דבארעא דבנימין מטל דלך זדקא ירתותא למזבן.  32:08 ואתא לותי נחמאיל בר דדי איך פתגמה דמריא לדרת מטרתא ואמר לי זבן לך חקלי דבענתות דבארעא דבנימין מטל דלך זדקא ירתותא ולך וליא זבניהׄ לך וידעת דפתגמה הו דמריא.  32:09 וזבנת חקלא מן נחמאיל בר דדי דבענתות ותקלת לה כספא שבעא מתק̈לין ועסרא דכספא.  32:10 וכתבת אשטר̈א וחתמת וסהדת סה̈דא ותקלת כספא במסאתא.  32:11 ונסבת שטר̈א דזבינתא דחתים בפוקדנא ובנמוסא ודלא מחתם.  32:12 ויהבת שטר̈א דזבינתא לברוך בר נריא בר מעסיא לעין נחמאיל בר דדי ולעין סה̈דא דכתיבין בשטר̈א דזבינתא ולעין כלהון יה̈ודיא דיתבין בדרת מטרתא.  32:13 ופקדת לברוך לעינ̈יהון.  32:14 ואמרת הכנא אמר מריא חילתנא אלהא דאיסריל סב שטר̈א הלין שטרא הנא דזבינתא דמחתם ושטרא הנא דלא מחתם וארמא אנון במאנא דפחרא דנתנטרון יומ̈תא ס̈גיאא.  32:15 מטל דהכנא אמר מריא צבאות אלהא דאיסריל מכיל נזדבנון בת̈א דח̈קלתא וכר̈מא בארעא הדא.  32:16 וצלית קדם מריא מן בתר דיהבת שטר̈א דזבינתא לברוך בר נריא וצלית קדם מריא ואמרת.  32:17 בבעו מריא אלהא הא אנת עבדת שמיא וארעא בחילך רבא ובדרעך רמא ולא טשא מן קדמיך כל פתגם  32:18 עבד טיבותא לא̈לפא דדר̈א פרע ח̈טהא דא̈בהא לעובא דבנ̈יהון בתרהון אלהא רבא וגנברא ודחילא מריא חילתנא שמה.  32:19 דרבא תרעיתה וסג̈יאין עב̈דוהי ועינ̈והי פתיח̈ן על כלהין אור̈חתהון דב̈ני אנשא דתתל לגברא איך אור̈חתה ואיך פאר̈י עב̈דוהי.  32:20 דעבדת את̈ותא ותדמר̈תא ר̈ורבתא בארעא דמצרין עדמא ליומנא לאיסריל בית בנינש̈א ועבדת לך שמא איך דיומנא.  32:21 ואפקת לעמך איסריל מן ארעא דמצרין בא̈תותא ובתדמר̈תא ובאידא תקיפתא ובדרעא רמא וחזוא רבא.  32:22 ויהבת להון ארעא הדא דימית לא̈בהיהון למתל להון ארעא דמרדיא חלבא ודבשא.  32:23 ואתו וירתוהׄ ולא שמעו בקלך ובנמוסך לא הלכו וכל דפקדת אנון למעבד לא עבדו ומטית אנון כלהׄ הדא בישתא.  32:24 הא כמא̈נא אתו על קריתא הדא למאחדהׄ וקריתא אשתלמת באידא דכ̈לדיא דמתכתשין עליהׄ מן קדם חרבא וכפנא ומותנא ומדם דאמרת הוא והא חזית.  32:25 ואנת אמרת לי מריא אלהא חילתנא זבן לך חקלא בכספא וסהׄד סה̈דא והא קריתא אשתלמת להׄ באידא דכ̈לדיא.  32:26 והוא פתגמה דמריא על ארמיא למאמר.  32:27 אנא אנא מריא אלהא דכל בסר דלמא מן קדמי טשא מדם  32:28 מטל הנא הכנא אמר מריא אלהא הא משלם אנא להׄ לקריתא הדא באידא דכ̈לדיא באידא דנבוכדנצר מלכא דבבל ונכבשיהׄ.  32:29 ונאתון כ̈לדיא ונעבדון קרבא על קריתא הדא ונעקרונה לקריתא הדא ונוקדונהׄ בנורא ובת̈א דסמו בס̈מא על אגר̈יהון לבעלא ונקיו נוק̈יא לא̈להא אחר̈נא דנרגזונני.  32:30 מטל דהוו בנ̈י איסריל ובנ̈י יהודא עבדין דביש קדמי מן טליותהון מטל דבנ̈י איסריל מרגזין לי בעבד א̈ידיהון אמר מריא.  32:31 ומטלתהון הוא רוגזי וחמתי על קריתא הדא מן יומא דבנאוהׄ ועדמא ליומנא למעברותהׄ מן קדם א̈פי.  32:32 על כלהין ביש̈תא דבנ̈י איסריל ודבנ̈י יהודא דעבדו למרגזותני הנון ומ̈לכיהון ור̈ורבניהון וכה̈ניהון ונבי̈יהון גבר̈א דיהודא ועמור̈יה דאורשלם.  32:33 ואפניו לי קדלהון ולא א̈פיהון ואלפת אנון קדמת ואלפת ולא שמעין למקבלו מרדותא.  32:34 וסמו טנפותהון בביתא דאתקרי שמי עלוהי וטמאוהי.  32:35 ובנו ע̈לותא לבעלא בתפת דבנחלא דברהנום למוקדו בניהון ובנ̈תהון לאמלך דלא פקדת אנון ולא סלקת על לבי דנעבדון טנפותא הדא ונחטון ליהודא.  32:36 השא הכנא אמר מריא אלהא דאיסריל על קריתא הדא דאמרין אנתון אשתלמת באידה דמלכא דבבל בחרבא ובכפנא ובמותנא.  32:37 הא מכנש אנא להון מן כלהין אר̈עתא דבדרת אנון לתמן ברוגזי ובחמתי ברוגזא רבא ואהפך אנון לאתרא הנא ואותב אנון בשליא.  32:38 ונהוון לי עמא ואנא אהוא להון אלהא.  32:39 ואתל להון לבא חד ורוחא חדא למדחל קדמי כלהון יומ̈תא ונטאב להון ולבנ̈יהון בתרהון.  32:40 ואקים להון קימא דעלם דלא אהפוך מנהון למטאבו להון ודחלתי אתל בלבהון דלא נסטון מני.  32:41 ואחדא אנון ונטאב להון ואצוב אנון בארעא הדא בקושתא בכלה לבי ובכלהׄ נפשי.  32:42 הכנא אמר מריא איך דאיתית על עמא הנא כלהׄ בישתא הדא רבתא הכנא מיתא אנא עליהון כלהׄ טבתא דאמר אנא עליהון.  32:43 ונזדבנן ח̈קלתא בארעא הדא דאמרין אנתון חרבא הי מן בנ̈י אנשא ובעירא ואשתלמת באידא דכ̈לדיא.  32:44 חק̈לתא בכספא נזבנון ונכתבון שטר̈א ונחתמון ונסהׄדון סה̈דא בארעא דבנימין ובחדריהׄ דאורשלם ובקור̈יא דיהודא ובקור̈יא דטור̈א ובקור̈יא דפק̈עתא ובקור̈יא דתימנא ואהפך שביתהון אמר מריא.  33:01 והוא פתגמה דמריא על ארמיא נביא דתר̈תין זב̈נין כד הו כלא הוא עדכיל בדרת מטרתא ואמר.  33:02 הכנא אמר מריא דעבדך וגבלך ואתקנך מריא שמה.  33:03 קריני ואעניך ואחויך ר̈ורבתא ועשי̈נתא דלא אידעתון.  33:04 מטל דהכנא אמר מריא אלהא דאיסריל על ב̈תא דקריתא הדא ב̈תא דמ̈לכא דיהודא דעקרו אנון גי̈סא בחרבא  33:05 דאתו למתכתשו עם כ̈לדיא ולממלא אנון פגר̈א דבנ̈י אנשא דקטלת ברוגזי ובחמתי ואהׄפכת א̈פי מן קריתא הדא על כלהׄ בישתא דעבדו קדמי.  33:06 הא מסק אנא להׄ לנוגרא אסיא ואסא אנון ואגלא להון שבי̈לא דשלמא ודהימנותא.  33:07 ואהפך שביתא דיהודא ושביתא דאיסריל ואבנא אנון איך דמן קדים ואטאב להון איך דמן רשיתא.  33:08 ואדכא אנון מן כלה עולהון דחטו לי ואשבוק לכלהון ח̈וביהון דחטו לי ודאעליו בי.  33:09 ותהוא לי לשמא ולבוסמא ולחדותא ולשובהרא לכלהון עמ̈מא דארעא ונשמעון כלהׄ טבתא דעבד אנא עמהון ונדחלון ונרגזון על כלהׄ טבתא ועל כלה שלמא דעבד אנא להון.  33:10 הכנא אמר מריא תוב נשתמע באתרא הנא דאמרין אנתון חרב הו מן ב̈ני אנשא ומן בלי בעירא בקור̈יא דיהודא ובש̈וקיהׄ דאורשלם דחרבין מן בנינש̈א ומן בלי דיתב ומן בלי בעירא.  33:11 קלא דדיצא וקלא דחדותא קלא דחתנא וקלא דכלתא קלא דאמרין אודו למריא חילתנא דטב הו מריא ובסים הו ולעלם טיבותה ומיתין תודיתא לביתה דמריא מטל דאהפך שביתהׄ דארעא איך דבקדמיתא אמר מריא חילתנא.  33:12 הכנא אמר מריא חילתנא מכיל נהוא באתרא הנא דחרב מן בנ̈י אנשא ועדמא לבעירא ובכלהין קור̈יהׄ דיר̈א דר̈עותא ומרבעא דענא.  33:13 בקור̈יא דטור̈א ובקור̈יא דפק̈עתא ובקור̈יא דתימנא ובארעא דבנימין ובחדר̈יהׄ דאורשלם ובקור̈יא דיהודא מכיל תעבר ענא על אי̈די מניא אמר מריא.  33:14 הא יומ̈תא אתין אמר מריא ואקים פת̈גמא טב̈א דאמרת על דבית איסריל ועל דבית יהודא אמר מריא.  33:15 בי̈ומתא הׄנון ובזבנא הׄו אצמח לדויד צמחא דזדיקותא ונמלך במלכותא ונסתכל ונעבד דינא וזדיקותא בארעא.  33:16 בי̈ומתא הׄנון נתפרק יהודא ואורשלם תשרא בשליא והנו שמה דנקרונה מריא זדקן.  33:17 מטל דהכנא אמר מריא לא נענד לדויד ברא דיתב על כורסיא דבית איסראיל.  33:18 ולכה̈נא וללו̈יא לא נענד גברא מן קדמי דמסק עלתא ועבד דבחתא וסאם בס̈מא כלהון יומ̈תא.  33:19 והוא פתגמה דמריא על ארמיא למאמר.  33:20 הכנא אמר מריא אן משכחין אנתון למבטלו דובר̈י דאיממא ודובר̈י דלליא דלא נהוא איממא ולליא בזבנהון  33:21 אף קימי דמלכת לדויד עבדי נתבטל דלא נהוא לה ברא דנמלך על כורסיה ולכה̈נא וללו̈יא משמ̈שני  33:22 איך דלא מתמנא חילא דשמיא ולא מתתכיל חלא דימא הכנא אסגא זרעה דדויד עבדי ודלוי̈א דמשמשין לי.  33:23 והוא פתגמה דמריא על ארמיא למאמר.  33:24 לא חזא אנת מדם דאמרין עמא דתר̈תין שר̈בן דגבא מריא אסלי אני̈ן ולעמי מרגזין דלא נהוא עמא קדמי.  33:25 הכנא אמר מריא אלא הוא קימי דאיממא ודלליא ונמוסא דשמיא ודארעא לא סמת  33:26 אף זרעה דיעקוב ודדויד עבדי אסלא דאסב מן זרעה שליטא על ביתה דאברהם ודאיסחק ודיעקוב כד אהפך שביתהון וארחם עליהון.  34:01 פתגמא דהוא על ארמיא מן קדם מריא ונבוכדנצר מלכא דבבל וכלה חילה וכולהין מ̈לכותא דארע שולטן אידה וכלהון עמ̈מא מתכתשין על אורשלם ועל כלהין קור̈יה.  34:02 הכנא אמר מריא אלהא דאיסריל זל ואמר לצדקיא מלכא דיהודא הכנא אמר מריא הא משלם אנא להׄ לקריתא הדא באידה דמלכא דבבל ונוקדיהׄ בנורא.  34:03 ואנת לא תתפלט מן א̈ידוהי אלא מתתחדו תתחד ובא̈ידוהי תשתלם ועינ̈יך לעינ̈והי דמלכא דבבל נח̈זין ופומך עם פומה נמלל ולבבל תאזל.  34:04 ברם שמע פתגמה דמריא צדקיא מלכא דיהודא הכנא אמר מריא עליך לא תמות בחרבא.  34:05 אלא בשלמא תמות ואיך דארקדו על א̈בהיך מ̈לכא קד̈מיא דהוו קדמיך הכנא נרקדון עליך וי מרא נרקדון עליך מטל דפתגמא הנא מללת אמר מריא.  34:06 ואמר ארמיא נביא לצדקיא מלכא דיהודא כלהון פתגמ̈א הלין באורשלם.  34:07 וחי̈לא דמלכא דבבל מתכתשין על אורשלם ועל כולהין קור̈יא דיהודא דאשתחר על לכיש ועל עזקאמטל דהנין אשתחר בקור̈יא דיהודא קור̈יא עשינ̈תא.  34:08 פתגמא דהוא על ארמיא מן קדם מריא למאמר מן בתר דאקים מלכא צדקיא קימא עם כלה עמא דבאורשלם דנתקרון מחר̈רא.  34:09 דנשבוק גבר עבדה וגבר אמתה עבריא ועבריתא בנ̈י חאר̈א דלא נשעבדון גבר לאחוהי יהודיא.  34:10 ושמעו כולהון ר̈ורבנא וכלה עמא וקבלו עליהון דנשבוק גבר עבדה וגבר אמתה בנ̈י חאר̈א דלא נפלחון אנון תוב וחררו אנון.  34:11 והפכו מן בתרכן ושעבדו אנון למחר̈רא ועבדו אנון עב̈דא.  34:12 והוא פתגמה דמריא על ארמיא למאמר.  34:13 הכנא אמר מריא אלהא דאיסריל אנא אקימת קימא עם א̈בהיכון ביומא דאפקת אנון מן ארעא דמצרין מן בית עבדותא למאמר  34:14 מן בתר שבע ש̈נין תשבקון גבר לאחוהי עבריא דנזדבן לך ונפלחך שת ש̈נין ותשבקיוהי בר חאר̈א מן לותך ולא שמעוני א̈בהיכון ולא צלו אדנהון לותי.  34:15 והפכתון אנתון יומנא ועבדתון מדם דשפיר בעינ̈י למקרא חארותא גבר לחברה ואקימתון קימא קדמי בביתא דאתקרי ‍{‍‍{‍שמי‍}‍‍}‍ שמי עלוהי.  34:16 והפכתון וטושתון שמי ואהפכתון גבר עבדה וגבר אמתה דשבקתון בנ̈י חאר̈א לנפשהון וכבשתון אנון דנהוון לכון עב̈דא ואמה̈תא.  34:17 מטול הנא הכנא אמר מריא אלהא דאיסריל אנתון לא שמעתונני למקרא חארותא גבר לחברה הא קרא אנא לכון חארותא לחרבא ולכפנא ולמותנא אמר מריא ואתלכון לזועתא לכלהין מ̈לכותא דארעא.  34:18 ואתל לגבר̈א דעברו על קימי דלא אשרו פת̈גמי קימא דאקימו קדמי עגלא דפסקו לתר̈ין ועברו בית פ̈לגוהי.  34:19 ר̈ורבנא דיהודא ודאורשלם ומהי̈מנא וכה̈נא וכלה עמא דארעא דעברו בית פלגו̈הי דעגלא.  34:20 ואשלם אנון באידא דב̈עלדבביהון ובאידא דאילין דבעין נפשהון ונה̈וין ש̈לדיהון מאכולתא לפרחתא דשמיא ולחיותא דארעא.  34:21 ולצדקיא מלכא דיהודא ולר̈ורבנוהי אשלם באידא דב̈עלדבביהון ובאידא דאילין דבעין נפשהון וביד חילה דמלכא דבבל דסלקין עליהון.  34:22 הא אנא פקד אנא אמר מריא ואהפך אנון לקריתא הדא ונתכתשון עליהׄ ונכבשונהׄ ונוקדונהׄ בנורא ולקור̈יא דיהודא אתל לחורבא מן בלי דיתב.  35:01 פתגמא דהוא על ארמיא מן קדם מריא בי̈ומוהי דיויקים בר יושיא מלכא דיהודא למאמר.  35:02 זל לבית בנ̈י רכבים ומלל עמהון ואעל אנון לביתה דמריא לחדא מן ח̈נותא ואשקא אנון חמרא.  35:03 ודברת ליזניא בר אמריא בר חבצניא ולא̈חוהי ולכלהון בנ̈והי ולכלה בית רכבים.  35:04 ואעלת אנון לביתה דמריא ולביתא דבנ̈י חנן בר גדליא נביה דאלהא דקריב ביתה לר̈ורבנא דיתבין לעל מן ביתה דמעסיא בר שלום נטר תרעא.  35:05 וסמת קדם ב̈ני בית רכבים א̈גנא דמ̈לין חמרא וכס̈א ואמרת להון אשתו חמרא.  35:06 ואמרו לא שתינן חמרא מטל דיונדב בר רכב אבון פקדן ואמר לן לא תשתון חמרא אנתון ובניכון עדמא לעלם.  35:07 וב̈תא לא תבנון לכון וזרעא לא תזרעון וכר̈מא לא תצבון ולא נהוא לכון אלא במש̈כנא תתבון כלהון יומ̈תא מטל דתחון יומ̈תא סג̈יאא על א̈פי ארעא דעמרין אנתון בהׄ.  35:08 ושמען פוקדנה דיונדב בר רכב אבון כל דפקדן דלא נשתא חמרא כלהון יומ̈תן לא חנן ולא נש̈ין ולא ב̈נין ולא בנ̈תן.  35:09 ולא נבנא ב̈תא למותבן וכר̈מא וח̈קלתא וזרעא לא נהוא לן.  35:10 ויתבן במש̈כנא ושמען ועבדן כל דפקדן יונדב בר רכב אבון.  35:11 וכד סלק נבוכדנצר מלכא דבבל על ארעא אמרן דנעול לאורשלם מן קדם חילא דכ̈לדיא ומן קדם חילא דאדום ויתבן באורשלם.  35:12 והוא פתגמה דמריא על ארמיא למאמר.  35:13 הכנא אמר מריא צבאות אלהא דאיסריל זל אמר לגבר̈א דיהודא ולעמור̈יהׄ דאורשלם לא מקבלין אנתון מרדותא למשמע פתגמ̈י אמר מריא  35:14 שרו פת̈גמוהי דיהודא דיונדב בר רכב דפקד לבנ̈והי דלא נשתון חמרא ולא אשתיו עדמא ליומנא מטל דשמעו פוקדנא דאבוהון ואנא אמרת לכון קדמת ואמרת ולא שמעתון.  35:15 ושדרת לותכון לכלהון עב̈די נב̈יא קדמת ושדרת ואמרת תובו גבר מן אורחה בישתא ואטאבו עב̈דיכון ולא תאזלון בתר א̈להא אחר̈נא למפלח אנון ותבו בארעא דיהבת לכון ולא̈בהיכון ולא צליתון אדנכון ולא שמעתונני.  35:16 הא אשרו בנ̈והי דיונדב בר רכב פוקדנא דאבוהון דפקד אנון ועמא הנא לא שמעוני.  35:17 מטל הנא הכנא אמר מריא אלהא דאיסריל הא מיתא אנא על יהודא ועל כלהון עמור̈יהׄ דאורשלם כולהׄ בישתא דאמרת עליהון על דאמרת להון ולא שמעו וקרית להון ולא ענאוני.  35:18 ולבית רכבים אמר ארמיא הכנא אמר מריא חילתנא אלהא דאיסריל חלף דשמעתון פוקדנא דיונדב אבוכון ונטרתון כלהון פוק̈דנוהי ועבדתון כלמדם דפקדכון  35:19 מטל הנא הכנא אמר מריא חילתנא אלהא דאיסריל לא נענד גברא ליונדב בר רכב דקאם קדמי כלהון יומ̈תא.  36:01 והוא בשנתא ארביעיתא דיויקים בר יושיא מלכא דיהודא הוא פתגמא הנא על ארמיא מן קדם מריא למאמר.  36:02 סב לך מגלתא דספרא וכתוב עליהׄ כלהון פת̈גמא דאמרת לך על איסראיל ועל יהודא ועל כלהון עמ̈מא מן יומא דאמרת לך מן יומ̈והי דיושיא ועדמא ליומנא.  36:03 טך נשמעון דבית יהודא כלהׄ בישתא דמתחשב אנא למעבד להון ונהפכון גבר מן אורחה בישתא ואשבוק לח̈וביהון ו̈לחטהיהון.  36:04 וקרא ארמיא לברוך בר נריא וכתב ברוך מן פומה דארמיא כלהון פת̈גמוהי דמריא דאמר לה על מגלתא דספרא.  36:05 ופקד ארמיא לברוך בר נריא ואמר לה אנא כלא אנא ולא משכח אנא דאעול לביתה דמריא.  36:06 עול אנת וקרי במגלתא דכתבת מן פומי פת̈גמוהי דמריא קדם עמא בביתה דמריא ביומא דצומא ואף קדם כלה עמא דיהודא דאתין מן קור̈יהון תקרא אנון.  36:07 טך תפל בעותהון קדם מריא ונהפכון גבר מן אורחה בישתא ונשלא מריא מן בישתא דאמר עליהון מטל דרב הו רוגזא וחמתא דמלל מריא על עמא הנא.  36:08 ועבד ברוך בר נריא כול דפקדה ארמיא נביא למקרא בספרא פת̈גמוהי דמריא בביתה דמריא.  36:09 והוא בשנתא חמישיתא דיויקים בר יושיא מלכא דיהודא בירחא דתשעא גזרו צומא קדם מריא כלה עמא דבאורשלם וקרא ברוך קדם כלה עמא דאתין מן קור̈יא דיהודא לאורשלם.  36:10 וקרא ברוך ספרא פת̈גמוהי דמריא דאמר ארמיא בביתה דמריא בחנותה דגמריא בר שפן ספרא בדרתא עליתא במעלנא דתרעא חדתא דביתה דמריא קדם כלה עמא.  36:11 ושמע מיכא בר גמריא בר שפן כלהון פת̈גמוהי דמריא מן ספרא  36:12 ונחת מן בית מלכא לחנותה דספרא וחזא תמן כלהון ר̈ורבנא יתבין אלישמע ספרא ודליא בר שמעיא ואליתן בר עבכור וגמריא בר שפן וצדקיא בר חנניא וכלהון רור̈בנא.  36:13 וחוי אנון מיכא כלהון פת̈גמא דשמע כד קרא ברוך ספרא בא̈דנוהי דעמא.  36:14 ושדרו כלהון רור̈בנא לות ברוך ליהודי בר נתניא בר שלמיא בר כושי ואמרו לה מגלתא דקרית בהׄ קדם עמא סביהׄ באידך ותא ונסב ברוך בר נריא מגלתא באידה ואתא לותהון.  36:15 ואמרו לה ר̈ורבנא תב וקריהׄ קדמין וקרהׄ ברוך קדמיהון.  36:16 וכד שמעו פת̈גמא תוהו גבר על חברה ואמרו לברוך מחוינן למלכא כלהון פת̈גמא הלין.  36:17 ולברוך שאלוהי ואמרו לה חון איכנא כתבת כלהון פת̈גמא הלין מן פומה.  36:18 ואמר להון ברוך מן פומה אמר הוא לי ארמיא כולהון פת̈גמא הלין ואנא כתב הוית על ספרא בדיותא  36:19 ואמרו ר̈ורבנא לברוך זל ואתטשא אנת וארמיא ואנש לא נדע איכא אנתון.  36:20 ואתו לות מלכא לדרתא ומגלתא סמוהׄ בחנותה דאלישמע ספרא וחויו קדם מלכא כלהון פת̈גמא הלין.  36:21 ושדר מלכא ליהודי דניתיהׄ למגלתא ונסבהׄ מן חנותה דאלישמע ספרא וקרהׄ יהודי קדם מלכא וקדם כולהון ר̈ורבנא דקימין קדם מלכא.  36:22 ומלכא יתב הוא בית סתוא בירחא דתשעא ונורא סימין הוו קדמוהי.  36:23 וכד קרא יהודי תלת פצ̈ין ואר̈בע צרהׄ בזמליא דספרא ושדהׄ בגומר̈א דנורא ויקדת כלהׄ מגלתא בנורא דעל קמינא.  36:24 ולא דחלו ולא צריו לב̈ושיהון מלכא וכלהון עב̈דוהי כד שמעו כלהון פת̈גמא הלין.  36:25 ואף אליתן וגמריא ודליא בעו מן מלכא דלא נוקדיהׄ למגלתא בנורא ולא שמע אנון.  36:26 ופקד מלכא לבר חמאיל בר מלכא ולשריא בר עזראיל ולשלמיא בר עבדאיל למאחד לארמיא נביא ולברוך ספרא וטשי אנון מריא.  36:27 והוא פתגמה דמריא על ארמיא נביא מן בתר דאוקד מלכא מגלתא ופת̈גמא דכתב ברוך מן פומה דארמיא למאמר.  36:28 הפוך סב לך מגלתא אחרתא וכתוב עליהׄ כלהון פת̈גמא קדמ̈יא דאית הוו על מגלתא דאוקד יויקים מלכא דיהודא.  36:29 וליויקים מלכא דיהודא תאמר הכנא אמר מריא אנת אוקדת מגלתא הדא ואמרת מטל מנא כתבת עליהׄ דנאתא מלכא דבבל ונחרביהׄ לארעא הדא ונבטל מנהׄ בנ̈י אנשא ובעירא.  36:30 מטל הנא הכנא אמר מריא על יויקים מלכא דיהודא לא נהוא לה גברא דיתב על כורסיה דדויד ושלדה תהוא רמיא בשובא באיממא ובגלידא בלליא.  36:31 ואפקוד עלוהי ועל זרעה ועל עב̈דוהי עולהון ואיתא עליהון ועל כלהון עמור̈יהׄ דאורשלם ועל אנשא דיהודא כלהׄ בישתא דאמרת עליהון על דלא שמעו בקלי.  36:32 וארמיא נסב מגלתא אחרתא ויהבהׄ לברוך בר נריא ספרא וכתב עליהׄ מן פומה דארמיא כלהון פת̈גמא דכתיבין הוו בספרא דאוקד יויקים מלכא דיהודא בנורא ותוב אוסף עליהון פת̈גמא דסג̈יאין אכותהון.  37:01 ואמלך צדקיא מלכא בר יושיא חלף יוכניא בר יויקים דאמלך נבוכדנצר מלכא דבבל בארעא דיהודא.  37:02 ולא שמע הו ועב̈דוהי ועמא דארעא פת̈גמוהי דמריא דאמר ביד ארמיא נביא.  37:03 ושדר מלכא צדקיא ליוכל בר שלמיא ולצפניא בר מעסיא כה̈נא לות ארמיא נביא למאמר צלא עלין קדם מריא אלהך.  37:04 וארמיא עאל הוא ונפק בגו עמא ולא ארמיוהי בית אסיר̈א.  37:05 וחילה דפרעון נפק מן מצרין ושמעו כלד̈יא דכר̈יכין לאורשלם שמעהון ושניו להון מן אורשלם.  37:06 והוא פתגמה דמריא על ארמיא נביא למאמר.  37:07 הכנא אמר מריא אלהא דאיסריל הכנא תאמרון למלכא דיהודא דשדרכון לותי דתבעון מני הא חילה דפרעון דנפק למעדרותכון הׄפך לארעה למצרין.  37:08 ונהפכון כ̈לדיא ונתכתשון עם קריתא הדא ונכבשונהׄ ונוקדונהׄ בנורא הכנא אמר מריא לא תסברון בנפשכון ותאמרון דאזלין מנן כ̈לדיא מטל דלא אזלין.  37:10 מטל דאן תחרבון כלה חילא ד̈כלדיא דמתכתשין עמכון ונשתחרון בהון אנשא דממחין גבר מן משכנה נקומון ונוקדונהׄ לקריתא הדא בנורא.  37:11 ושני לה חילא דכ̈לדיא מן אורשלם מן קדם חילה דפרעון.  37:12 ונפק ארמיא מן אורשלם למאזל לארעא דבנימין למפלגו תמן מנתא עם עמא.  37:13 וכד קאם הוא בתרעא דבנימין אית הוא תמן גברא פקודא ושמה נריא בר שלמיא בר חנניא ואחדה לארמיא נביא ואמר לה לות כ̈לדיא ערק אנת.  37:14 ואמר לה ארמיא מדגל אנת לא ערק אנא לות כ̈לדיא ולא שמעה ואחדה נריא לארמיא ואיתיהׄ לות ר̈ורבנא.  37:15 ורגזו ר̈ורבנא על ארמיא ונגדוהי וארמיוהי בית אסיר̈א בית יונתן ספרא מטל דלה עבדו רב אסיר̈א.  37:16 וארמיוהי לארמיא מן כות גובא לגובא והוא תמן ארמיא יומ̈תא ס̈גיאא.  37:17 ושדר מלכא צדקיא ואסקה ושאלה מלכא בביתא מטשיאית ואמר לה נפק פתגמא מן קדם מריא ואמר ארמיא נפק ואמר מלכא איכנא נפק ואמר דבא̈ידוהי דמלכא דבבל תשתלם.  37:18 ואמר ארמיא למלכא צדקיא מנא חטית לך ולעב̈דיך ולעמא הנא דארמיתונני בית אסיר̈א.  37:19 ואיכא אנון נביי̈כון דמתנבין הוו לכון ואמרין דלא אתא מלכא דבבל עליכון ועל ארעא הדא  37:20 השא שמעיני מרי מלכא ותפל בעותי קדמיך ולא תהפכני לבית יונתן ספרא דלא אמות תמן.  37:21 ופקד מלכא צדקיא ושבקוהי לארמיא נביא בדרתא דבית אסיר̈א ויהבין לה גריצתא דלחמא ביומא מן שוקא דנחתומא עדמא דגמר כלה לחמא מן קריתא ויתב ארמיא בדרתא דבית אסיר̈א.  38:01 ושמע שפטיא בר מתן וגדליא בר פשחוܲר ויוכל בר שלמיא ופשחור בר מלכיא פתגמא דאמר ארמיא לכלה עמא.  38:02 הכנא אמר מריא מן דיתב בקריתא הדא נמות בחרבא ובכפנא ובמותנא ומן דנפק לות כ̈לדיא חיא ומשוזב נפשה.  38:03 הכנא אמר מריא תשתלם קריתא הדא באידא דחילה דמלכא דבבל ונכבשיהׄ.  38:04 ואמרו ר̈ורבנא למלכא נתקטל גברא הנא מטל דהויו מרפא א̈ידיא דגברא עב̈די קרבא דאשתחרו בקריתא הדא וא̈ידיא דכלה עמא דאמר להון פתגמא הנא מטל דגברא הנא לא צבא שלמא לעמא הנא אלא אן בישתא.  38:05 ואמר מלכא צדקיא הא משלם בא̈ידיכון מטל דמלכא לא משכח למאמר לכון מדם.  38:06 ודברוהי לארמיא וארמיוהי בגובא דמלכיא בר מלכא בדרתא דבית אסיר̈א ושבוהי לארמיא בחבלא לגובא ובגובא לית מ̈יא אלא אן סינא וטבע ארמיא בסינא.  38:07 ושמע עבדמלך כושיא גברא מהימנא והו בבית מלכא הוא דארמיוהי לארמיא בגובא ומלכא יתב הוא בתרעא דבנימין.  38:08 ונפק עבדמלך מן בית מלכא ואמר למלכא.  38:09 מרי ביש עבדו גבר̈א הלין מדם דעבדו לארמיא נביא דארמיוהי בגובא והא מאת לכפנא מטל דלית לחמא בקריתא.  38:10 ופקד מלכא לעבדמלך כושיא ואמר לה דבר עמך מכא תלתין גבר̈ין וזל אסקיהי לארמיא מן גובא עדלא נמות.  38:11 ודבר עבדמלך כושיא גבר̈א עמה ועל לבית גזא דלתחת מן בית מלכא ונסב מן תמן ב̈ליא דסח̈ותא וב̈ליא דר̈וקעא ושב אנון לארמיא לגובא בחבלא.  38:12 ואמר עבדמלך כושיא לארמיא ב̈ליא דסח̈ותא ודר̈וקעא סים תחית שח̈ותך לתחת מן חבלא ועבד ארמיא הכנא.  38:13 ונגדוהי לארמיא בחבלא ואסקוהי מן גובא ויתב ארמיא בדרתא דבית אסיר̈א.  38:14 ושדר מלכא צדקיא ודברה לארמיא נביא לותה לגו מן תלתא מ̈עלנין דביתה דמריא ואמר מלכא לארמיא שאל אנא לך מלתא לא תכסא מני מלתא.  38:15 ואמר ארמיא לצדקיא אן מחוא אנא לך הא קטל אנת לי ואן מלך אנא לך לא שמע אנת לי.  38:16 ואימא מלכא צדקיא לארמיא בביתא מטשיאית ואמר חי הו מריא דעבד בן נפשא דלא אקטלך ולא אשלמך ביד אנשא אילין דבעין נפשך.  38:17 ואמר ארמיא לצדקיא הכנא אמר מריא חילתנא אלהא דאיסריל אן תפוק לות ר̈ורבנא דמלכא דבבל מחא אנת נפשך וקריתא הדא לא יקדא בנורא וחיא אנת וביתך.  38:18 ואלא נפק אנת לות ר̈ורבנא דמלכא דבבל משתלמא קריתא הדא באידא דכ̈לדיא ומוקדין להׄ בנורא ואנת לא תתפלט מן א̈ידיהון.  38:19 ואמר מלכא צדקיא לארמיא דחל אנא מן יה̈ודיא דאפוק לות כ̈לדיא דלמא נשלמונני בא̈ידיהון ונבזחון בי.  38:20 ואמר ארמיא לא משלמין לך שמע דין מלתא דמריא דאמר אנא לך דנטאב לך ותחא נפשך.  38:21 ואן לא צבא אנת למפק הנו פתגמא דחויני מריא.  38:22 דכלהין נש̈א דאשתחר בביתה דמלכא דיהודא נפקן לות ר̈ורבנא דמלכא דבבל והנין אמרן אטעיוך וזכאוך אנשא דשאלין הוו בשלמך וטבעו בסינא ר̈גליך והפכו לבסתרהון.  38:23 וכלהין נשי̈ך ובניך מפקין לות כ̈לדיא ואנת לא תתפלט מן א̈ידיהון אלא בא̈ידוהי דמלכא דבבל תשתלם וקריתא הדא תאקד בנורא.  38:24 ואמר צדקיא לארמיא אנש לא נדע בהלין מ̈לא דלא תמות.  38:25 וכד נשמעון ר̈ורבנא דמללת עמך ונאתון לותך ונאמרון לך חו̈ן מנא מללת עם מלכא ומנא אמר לך מלכא לא תכסא מנן דלא נקטלך  38:26 אמר להון מבעא בעית מן מלכא דלא נהפכני לבית יונתן ספרא דלא אמות תמן.  38:27 ואתו כלהון ר̈ורבנא לות ארמיא ושאלוהי וחוי אנון כלהין מ̈לא דפקדה מלכא ושתקו להון מנה מטל דלא אשתמעת מלתא.  38:28 ויתב ארמיא בדרתא דבית אסיר̈א עדמא ליומא דאתכבשת אורשלם.  39:01 בשנתא דתשע דצדקיא מלכא דיהודא בירחא דעסרא אתא נבוכדנצר מלכא דבבל הו וכלה חילה לאורשלם ושרו עליהׄ.  39:02 ובשנת חדעסרא דמלכא צדקיא בירחא חמישיא בתשעתא בה בירחא אתתרעת קריתא.  39:03 ואתו כלהון ר̈ורבנא דמלכא דבבל ויתבו בתרעא מצעיא נרגל שראצר וסמגדנבו וסרסכים רב מהי̈מנא ונרגל שראצר רבמג וכלהון ר̈ורבנא דמלכא דבבל.  39:04 וכד חזא אנון צדקיא מלכא דיהודא וכלהון גבר̈א קר̈בתנא ערקו ונפקו מן קריתא בלליא באורחא דגנתא דמלכא בתרעא דבית שור̈א ונפקו באורחא דפקעתא.  39:05 ורדפו חילא דכ̈לדיא בתרהון ואדרכוהי לצדקיא בפקעתא דאיריחו וכולה חילה אתבדר מנה ודברוהי ואסקוהי לות נבוכדנצר מלכא דבבל לדבלת בארעא דחמת ומלל עמה דינא.  39:06 ונכס מלכא דבבל לב̈נוהי דצדקיא בדבלת לענ̈והי ולכלהון חאר̈א דיהודא נכס מלכא דבבל.  39:07 ועינ̈והי דצדקיא עור ואסרה בשש̈לתא למובלותה לבבל.  39:08 ולבית מלכא ולב̈תא דעמא אוקדו כ̈לדיא בנורא ולשורא דאורשלם כד חדרא ‍{‍ערקו‍}‍‍<‍עקרו‍>‍.  39:09 ושרכה דעמא דאשתחרו בקריתא ואנשא דערקו לותה ושרכה דעמא דאשתחרו שבא נבוזרדן רב דח̈שא ואובל אנון לבבל.  39:10 ומן עמא מס̈כנא דלית להון מדם שבק נבוזרדן רב דח̈שא בארעא דיהודא ויהב להון כר̈מא ופולחנא ביומא הׄו.  39:11 ופקד נבוכדנצר מלכא דבבל על ארמיא לנבוזרדן רב דחש̈א ואמר לה.  39:12 דבריהי לארמיא ועינ̈יך נה̈וין עלוהי ולא תעבד לה מדם דביש וכול מדם דאמר לך עבד לה.  39:13 ושדר נבוזרדן רב דחש̈א ונבושזבן רב מה̈ימנא ונרגל שראצר רבמג וכלהון ר̈ורבנא דמלכא דבבל.  39:14 שדרו דברוהי לארמיא מן דרתא דבית אסיר̈א ואשלמוהי לגדליא בר אחיקם בר שפן למפקותה לביתה ויתב בגו עמא.  39:15 ועל ארמיא הוא פתגמה דמריא כד כלא הוא בדרת מטרתא.  39:16 זל ואמר לעבדמלך כושיא הכנא אמר מריא חילתנא אלהא דאיסריל הא מיתא אנא פת̈גמא על קריתא הדא לבישתא ולא לטבתא ונהוון קדמיך ביומא הׄו.  39:17 ואפציך ביומא הׄו אמר מריא ולא תשתלם באידא דגבר̈א דדחל אנת מנהון.  39:18 ואפציך ובחרבא לא תפל ותשוזב נפשך על דאתתכלת עלי אמר מריא.  40:01 פתגמא דהוא על ארמיא מן קדם מריא מן בתר דשדרה נבוזרדן רב דחש̈א מן רמתא כד דברה כד אסיר בשש̈לתא בגו כלהׄ שביתא דאורשלם ודיהודא דאשתביו לבבל.  40:02 ודברה רב דחש̈א לארמיא ואמר לה מריא אלהך אמר בישתא על אתרא הנא  40:03 ואיתי ועבד מריא איך דאמר על דחטיתון למריא ולא שמעתון בקלה הוא לכון פתגמא הנא.  40:04 לך דין הא שריתך יומנא מן שש̈לתא דבא̈ידיך אן צבא אנת למאתא עמי לבבל תא ותהוא עיני עליך ואלא צבית למאתא עמי לבבל פוש הא כלהׄ ארעא קדמיך כר דטב וכר דשפיר בעינ̈יך למאזל לתמן זל.  40:05 ואמר לה אן פאש אנת תב לות גדליא בר אחיקם בר שפן בגו עמא הׄו דאשלטה מלכא דבבל בקור̈יא דיהודא או כר דשפיר בעינ̈יך למאזל זל ויהב לה נבוזרדן רב דחש̈א מוה̈בתא באורחא ושריהי.  40:06 ואתא ארמיא לות גדליא בר אחיקם בר שפן למצפיא ויתב לותה בגו עמא דאשתחרו בארעא.  40:07 ושמעו כל ר̈בי ח̈ילא דבקור̈יא הנון וגבר̈א דעמהון דאשלט מלכא דבבל לגדליא בר אחיקם בארעא ודאשלם לה גבר̈א ונש̈א ו̈טליא ומן מס̈כנא דארעא אילין דלא אשתביו לבבל  40:08 ואתו לות גדליא למצפיא אישמעאיל בר נתניא ויוחנן ויונתן בנ̈י קורח ושריא בר תנחמת ובנ̈י עי̈פי דמן נטופת ויזניא בר מעכת הנון וגבר̈יהון.  40:09 ואימא להון גדליא בר אחיקם בר שפן ולגבר̈א דעמהון ואמר לא תדחלון למפלח לכ̈לדיא תבו בארעא ופלוחו למלכא דבבל ונטאב לכון.  40:10 ואנא הא יתב אנא במצפיא למקם קדם כ̈לדיא דאתין עלין ואנתון חמולו עבורא וחמרא ומשחא ואבא דקיטא וארמו במ̈אניכון ותבו בקור̈יכון דאחדתון.  40:11 אף כלהון יה̈ודיא דאית באדום ובמואב ובב̈ני עמון ובכלהין אר̈עתא שמעו דשבק מלכא דבבל שרכנא ליה̈ודיא ודאשלט עליהון לגדליא בר אחיקם בר שפן  40:12 והפכו כלהון יה̈ודיא מן כלהון אתר̈ותא דאתבדרו לתמן ואתו לארעא דיהודא לות גדליא למצפיא וחמלו חמרא וע̈ללתא דקיטא סוגאא דטב.  40:13 ויוחנן בר קורח וכלהון ר̈בי חי̈לא דבקור̈יא אתו לות גדליא למצפיא  40:14 ואמרו לה לא ידע אנת דבלעיס מלכא דבנ̈י עמון שדר לאישמעיל בר נתניא למקטלך ולא הימן אנון גדליא בר אחיקם.  40:15 ויוחנן בר קורח אמר לגדליא מטשיאית במצפיא אזל אקטליוהי לאישמעיל בר נתניא ואנש לא נדע דלמא נקטלך ונתבדרון כלהון דבית יהודא דמתכנשין לותך ונאבד שרכנא דיה̈ודיא.  40:16 ואמר גדליא בר אחיקם ליוחנן בר קורח לא תעבד פתגמא הנא מטל דדגלותא מללת על אישמעיל.  41:01 ובירחא דשבעא אתא אישמעיל בר נתניא בר אישמעיל מן זרעא דמלכותא ור̈ורבני מלכא ועסר̈ין גבר̈ין עמה לות גדליא בר אחיקם למצפיא ואכלו תמן לחמא אכחדא במצפיא.  41:02 וקם אישמעיל בר נתניא הו ועסר̈ין גבר̈ין דאתו עמה ומחאוהי לגדליא בר אחיקם בר שפן בחרבא וקטלוהי הׄו דאשלטה מלכא דבבל בארעא.  41:03 ולכלהון יה̈ודיא דאית הוו עמה עם גדליא במצפיא ולכ̈לדיא דאשתכחו תמן ואף לגבר̈א קר̈בתנא קטל אישמעיל.  41:04 ואנש לא שמע וביומא דתר̈ין מן בתר דתקטל גדליא  41:05 אתו גבר̈א מן שכים ומן שילו ומן שמרין תמנאין גבר̈ין גר̈יעין דקנ̈יהון ומצרין לבוש̈יהון ומתכתשין וקור̈בנא ולבונתא בא̈ידיהון למעלו לביתה דמריא.  41:06 ונפק אישמעיל בר נתניא לאורעהון מן מצפיא מהׄלך ואזל ובכא וכד פגע בהון אמר להון תו לות גדליא בר אחיקם.  41:07 וכד עלו לגו קריתא נכס אנון אישמעיל בר נתניא וארמי אנון בגובא הו וגבר̈א דעמה.  41:08 ועסרא גבר̈ין אשתכחו בהון ואמרין לאישמעיל לא תקטלן מטל דאית לן ח̈דותא בחקלא דח̈טא ודסער̈א ומשחא ודבשא ושבק אנון ולא קטל אנון עם אחיהון.  41:09 וגובא דשדא בה אישמעיל כלהין ש̈לדא דגבר̈א דקטל עם גדליא הׄו הו דעבד אסא מלכא דיהודא מן קדם בעשא מלכא דאיסריל לה לגובא הׄו מליהי אישמעיל בר נתניא ק̈טילא.  41:10 ושבא אישמעיל כלה שרכא דעמא דבמצפיא דאשלם נבוזרדן רב דחש̈א לגדליא בר אחיקם ושבא אנון אישמעיל בר נתניא ואזל לעברא דבנ̈י עמון.  41:11 ושמע יוחנן בר קורח וכולהון ר̈בי חי̈לא דעמה על כלהׄ שביתא דדבר אישמעיל בר נתניא  41:12 ודבר כלהון גבר̈א ואזלו למתכתשו עם אישמעיל בר נתניא ואשכחוהי על מ̈יא ס̈גיאא דאית בגבעון.  41:13 וכד חזא כלה עמא דעם אישמעיל ליוחנן בר קורח ולכלהון ר̈בי ח̈ילא דעמה חדיו.  41:14 והפכו כלה עמא דשבא אישמעיל מן מצפיא ואתו לות יוחנן בר קורח.  41:15 ואישמעיל בר נתניא אשתוזב בתמניא א̈נשין מן קדם יוחנן ‍{‍ואזלו‍}‍‍<‍ואזל‍>‍ לות בנ̈י עמון.  41:16 ודבר יוחנן בר קורח וכלהון ר̈בי ח̈ילא דעמה כל שרכא דעמא דאהפך מן לות אישמעיל בר נתניא מן מצפיא מן בתר דקטל אישמעיל לגדליא בר אחיקם ודבר גבר̈א קר̈בתנא ונש̈א ו̈טליא ומהי̈מנא דאהפך מן גבעון  41:17 ואזל ויתב באדר̈א דבמהם דעל גנב בית לחם למאזל למעל למצרין  41:18 מן קדם כ̈לדיא דדחלו מנהון על דקטל אישמעיל בר נתניא לגדליא בר אחיקם הׄו דאשלטה מלכא דבבל בארעא דיהודא.  42:01 וקרבו כלהון ר̈בי חי̈לא ויוחנן בר קורח ויזניא בר הושעיא וכלה עמא מן זעורא ועדמא לקשישא  42:02 ואמרו לארמיא בעין חנן מנך צלא עלין קדם מריא אלהך מטל דאשתחרן קליל מן סוגאא איך דעינ̈יך ח̈זין לן.  42:03 ונחוין מריא אלהך אורחא דנאזל בהׄ ופתגמא דנעבד.  42:04 ואמר להון ארמיא נביא שמעת הא מצלא אנא קדם מריא אלהכון איך פת̈גמיכון וכל פתגמא דנעניכון מריא אלהכון אחויכון ולא אטשא מנכון מלא.  42:05 והנון אמרו לארמיא נהוא בן מריא סהדא שרירא ומהימנא אלא איך פתגמא דנשדרך מריא אלהך לותן הכנא נעבד.  42:06 אן דטב ואן דביש בקלה דמריא אלהן נשמע דמשדרינן לך לותה ונטאב לן כד נשמע בקלה דמריא אלהן.  42:07 ומן בתר עסרא יומ̈ין הוא פתגמה דמריא על ארמיא נביא.  42:08 וקרא ליוחנן בר קורח ולכלהון ר̈בי חי̈לא דעמה ולכלה עמא מן זעורא ועדמא לקשישא  42:09 ואמר להון הכנא אמר מריא אלהא דאיסריל דשדרתונני לותה למרמיו בעותכון קדמוהי.  42:10 אן תתבון בארעא הדא אבניכון ולא אסחופכון ואצובכון ולא אעקורכון ואשלא מן בישתא דעבדת לכון.  42:11 ולא תדחלון מן קדם מלכא דבבל דאנתון דחלין מנה לא תדחלון מנה אמר מריא מטל דעמכון אנא אמר מריא למפרקכון ולמפציותכון מן א̈ידוהי.  42:12 ואתל עליכון ר̈חמא וארחמכון ואותבכון בארעכון.  42:13 ואן אמרין אנתון לא יתבינן בארעא הדא מטל דלא תשמעון בקלה דמריא אלהכון.  42:14 ואמרתון לא הכנא לארעא דמצרין נעול דלא נחזא קרבא וקלא דשיפורא לא נשמע וללחמא לא נכפן ותמן נתב.  42:15 השא שמעו פתגמה דמריא שר̈כא דיהודא הכנא אמר מריא חילתנא אלהא דאיסריל אן אנתון תסימון א̈פיכון למעל למצרין ותעלון למעמר תמן  42:16 הׄי חרבא דדחלין אנתון מנהׄ תמן תדרככון בארעא דמצרין וכפנא דאנתון דחלין מנה תמן נרדוף בתרכון למצרין ותמן תמותון.  42:17 ונהוון כלהון גבר̈א דסמו א̈פיהון למעל למצרין למעמר תמן נמותון בחרבא ובכפנא ובמותנא ולא נהוא להון סרידא דמשתוזב מן קדם בישתא דמיתא אנא עליהון.  42:18 מטל דהכנא אמר מריא חילתנא אלהא דאיסריל איך דאתתניח רוגזי וחמתי על עמור̈יהׄ דאורשלם הכנא תתניח חמתי עליכון מא דעלתון למצרין ותהוון למ̈ומתא ולתמהא וללוטתא ולחסדא ולא תחזון תוב אתרא הנא  42:19 אמר מריא עליכון שר̈כא דיהודא לא תעלון למצרין ודעו דסהדת בכון יומנא  42:20 דאנתון אטעיתון בנפשכון ושדרתונני לות מריא אלהכון ואמרתון צלא עלין קדם מריא אלהן וכלמדם דאמר לך מריא אלהן חון ונעבד.  42:21 וחויתכון יומנא ולא שמעתון בקלה דמריא אלהכון ועל כול דשדרני לותכון לא עבדתון.  42:22 השא דעו דבחרבא ובכפנא ובמותנא תמותון באתרא דצביתון למעל לה למעמר תמן  43:01 וכד שלם ארמיא למאמר לכלה עמא כלהון פת̈גמוהי דמריא אלההון דשדרה מריא אלההון לותהון למאמר להון פת̈גמא הלין.  43:02 אמר יזניא בר הושעיא ויוחנן בר קורח וכלהון גבר̈א ר̈שיעא אמרו לארמיא דגלאית אמרת לא שדרך מריא אלהן דתאמר לן דלא תעלון למצרין למעמר תמן.  43:03 מטל דברוך בר נריא מגרא לך בן דנשלמן באידא דכ̈לדיא דנקטלונן ונשבונן לבבל.  43:04 ולא שמע יוחנן בר קורח וכלהון ר̈בי חי̈לא וכולה עמא בקלה דמריא דנתבון בארעא דיהודא.  43:05 ודבר יוחנן בר קורח לכלהון ר̈בי חי̈לא ולכלה שרכא דאשתחרו מן דבית יהודא  43:06 לגבר̈א ולנש̈א ו̈לטליא ולבית מלכא כולהין נפשת̈א דשבק נבוזרדן רב דחש̈א לות גדליא בר אחיקם בר שפן ולארמיא נביא ולברוך בר נריא  43:07 ואתו לארעא דמצרין מטל דלא שמעו בקלה דמריא ואתו עדמא לתחפיס.  43:08 והוא פתגמה דמריא על ארמיא בתחפיס למאמר.  43:09 סב באידך כא̈פא ר̈ורבתא וטמור אני̈ן במלטא במלבנא בתרעא דבית פרעון בתחפיס לעין גבר̈א דיהודא.  43:10 ואמר להון הכנא אמר מריא חילתנא אלהא דאיסריל הא משדר אנא ודבר אנא לנבוכדנצר מלכא דבבל עבדי ונרמא כורסיה לעל מן כא̈פא הלין דטמרת ונשקול זינה עליהין.  43:11 ונאתא ונמחיהׄ לארעא דמצרין דלמותא למותא̈ ודלשביא לשביא ודלחרבא לחרבא.  43:12 ונשבוק נורא בב̈תא דא̈להא דמצר̈יא ונוקד אנון ונשבא אנון ונתעטפיהׄ לארעא איך דמתעטף רעיא לגולתה ונפוק מן תמן בשלמא.  43:13 ונתבר קימתא דבית שמש דבארעא דמצרין וב̈תא דא̈להא דמצר̈יא נוקד בנורא.  44:01 פתגמא דהוא על ארמיא מן קדם מריא דנתנבא על כלהון יה̈ודיא דיתבין בארעא דמצרין ודיתבין במגדול ובתחפיס ובמפס ובארעא דפתרוס.  44:02 הכנא אמר מריא חילתנא אלהא דאיסריל אנתון חזיתון כלהׄ בישתא דאיתית על אורשלם ועל כולהין קור̈יא דיהודא והנין חר̈בן יומנא ולית בהין אנש דיתב.  44:03 מטל כלהׄ בישתא דעבדו וארגזוני ואזלו וסמו בס̈מא לא̈להא אחר̈נא אילין דלא ידעו אנון הנון וא̈בהיהון.  44:04 ושדרת לותהון לכלהון עב̈די נב̈יא קדמת ושדרת ואמרת לא תעבדון טנפותא הדא דסנית.  44:05 ולא שמעו ולא צלו אדנהון דנהפכון מן ביש̈תהון דלא נסימון בס̈מא לא̈להא אחר̈נא.  44:06 ואתתניח רוגזי וחמתי ואחדת נורא בקור̈יא דיהודא ובש̈וקיהׄ דאורשלם וה̈וי לחורבא ולתמהא איך דיומנא.  44:07 והשא הכנא אמר מריא חילתנא אלהא דאיסריל למנא עבדין אנתון בישתא רבתא על נפש̈תכון דתובדון מנכון גבר̈א ונש̈א וע̈לימא וי̈לודא מן גו יהודא דלא תשבקון לכון חרתא.  44:08 מטל דארגזתונני בעבד א̈ידיכון וסמתון בס̈מא לא̈להא אחר̈נא בארעא דמצרין דעלתון למעמר תמן דאובדכון ותהוון ללוטתא ולחסדא בכלהון עמ̈מא דארעא.  44:09 למא טעיתון בישתא דא̈בהיכון ובישתא דמ̈לכא דיהודא ובישתא דנש̈יהון דעבדו בארעא דיהודא ובש̈וקיה דאורשלם  44:10 ולא אתדכיו עדמא ליומנא ולא דחלו ולא פלחוני ולא הלכו בנמוסי ובקימי דיהבת להון ולא̈בהיהון.  44:11 מטול הנא הכנא אמר מריא חילתנא אלהא דאיסריל הא סאם אנא א̈פי בכון לבישתא ולמובדו לכלהון דבית יהודא.  44:12 ואתבר שרכא דיהודא דסמו א̈פיהון למעל למצרין למעמר תמן נסופון כלהון בארעא דמצרין ונמותון בחרבא ובכפנא ובמותנא ונהוון למ̈ומתא ולתמהא וללוטתא ולחסדא.  44:13 ואפקוד על דיתבין בארעא דמצרין איך דפקדת על אורשלם בחרבא ובכפנא ובמותנא.  44:14 ולא נהוא להון פליטא וסרידא לשרכא דיהודא דעאלין למעמר תמן בארעא דמצרין ולמהפך לארעא דיהודא דהנון סברין בנפשהון למהפך לתמן לא נהׄפכון אלא אן זעור̈א.  44:15 וענו ואמרו לארמיא כל גבר̈א דידעין הוו דס̈ימן ה̈וי נש̈יהון בס̈מא לא̈להא אחר̈נא וכלהין נש̈א דקי̈מן כנשא רבא וכלה עמא דיתבין בארעא דמצרין ובפתרוס ואמרו לה.  44:16 פתגמא דאמרת לן בשם מריא לא שמעין חנן לך.  44:17 אלא עבדינן כול פתגמא דנפק מן פומן למסם בס̈מא לפולחן שמיא ולמנקיו להׄ נוק̈יא איך דעבדן חנן וא̈בהין ומ̈לכין ור̈ורבנין בקור̈יא דיהודא ובש̈וקיהׄ דאורשלם וסבעין ה̈וין לחמא וטב הוא לן ובישתא לא חזין.  44:18 והא מן דפשן מן דלמסם בס̈מא לפולחן שמיא ולמנקיו להׄ נוק̈יא חסר לן כל מדם ובחרבא ובכפנא ספן וענ̈י כלהין נש̈א ואמר̈ן.  44:19 כד חנן סי̈מן ה̈וין בס̈מא למלכת שמיא ומנ̈קין ה̈וין להׄ נוק̈יא לא הוא בלעד מן גבר̈ין עבדן להׄ זותר̈א ונקין להׄ נוק̈יא.  44:20 ואמר ארמיא לכלה עמא לגבר̈א ולנש̈א ולכלה עמא דאמרו לה מ̈לא הלין.  44:21 הׄו עטרא דבס̈מא דסמתון בקור̈יא דיהודא וב̈שוקיהׄ דאורשלם אנתון וא̈בהיכון ומ̈לכיכון ור̈ורבניכון ועמא דארעא לה הו אתדכר מריא וסלק על לבה.  44:22 ולא משכח תוב מריא למשבק לכון מטל בישותא דעב̈דיכון ומטל טנפותא דעבדתון והות ארעכון לתמהא וללוטתא ולחורבא מן בלי דיתב איך דיומנא.  44:23 על דסמתון בס̈מא וחטיתון למריא ולא שמעתון בקלה דמריא ובנמוסה ובקימה ובס̈הדותה לא הלכתון מטל הנא אדרכתכון בישתא הדא איך דיומנא.  44:24 ואמר ארמיא לכלה עמא לגבר̈א ולנש̈א שמעו פתגמה דמריא כלה יהודא דבארעא דמצרין.  44:25 הכנא אמר מריא חילתנא אלהא דאיסראיל אנתון ונש̈יכון אמרתון בפומכון ובא̈ידיכון שלמין אנתון ואמרתון נש̈ר נדר̈ין דנדרן למסם בס̈מא לפולחן שמיא ולמנקיו להׄ נוק̈יא אשרתון מומ̈תכון ועבדתון נדר̈יכון.  44:26 מטל הנא שמעו פתגמה דמריא כלה יהודא דיתבין בארעא דמצרין הא אנא ימית בשמי רבא אמר מריא דלא נהוא תוב שמי בפומהון דבית יהודא דבכלהׄ ארעא דמצרין ולא נאמרון חי הו מריא אלהא.  44:27 אנא גיר מסרהב אנא עליהון בישתא אמר מריא ונסופון כלהון גבר̈א דיהודא דבארעא דמצרין בחרבא ובכפנא ובמותנא עדמא דאגמר אנון.  44:28 ופ̈ליטי חרבא נהפכון מן ארעא דמצרין לארעא דיהודא קליל במנינא ונדעון כלה שרכא דיהודא דאזלו למעמר בארעא דמצרין פתגמא דמן נשר דילי או דילהון.  44:29 והדא אתא לכון אמר מריא דפקד אנא עליכון באתרא הנא דתדעון דשר̈ן מ̈לי עליכון לבישתא.  44:30 הכנא אמר מריא הא משלם אנא לה לפרעון חגירא מלכא דמצרין באידא דב̈עלדבבוהי ובאידא דאילין דבעין נפשה איך דאשלמת לצדקיא מלכא דיהודא באידא דנבוכדנצר מלכא דבבל בעלדבבה ובעא נפשה.  45:01 פתגמא דאמר ארמיא לברוך בר נריא כד כתב פת̈גמא הלין על ספרא מן פומה דארמיא בשנתא רביעיתא דיויקים בר יושיא מלכא דיהודא למאמר.  45:02 הכנא אמר מריא חילתנא אלהא דאיסריל עליך ברוך.  45:03 אמרת וי דאוסף מריא דאוואנא על כאבי לאית בת̈נחתי וניחא לא אשכחת.  45:04 הכנא אמר לה הכנא אמר מריא הא מדם דבנית אנא סחף ומדם דנצבת אנא עקר ולכלהׄ ארעא מחרב אנא.  45:05 ואנת דין דבעית לך ר̈ורבתא לא תבעא דמיתר̈ן מנך מטל דהא מיתא אנא בישתא על כל בסר אמר מריא ואתל לך דתשוזב נפשך בכולהון אתר̈ותא דתאזל לתמן.  46:01 על מצרין והוא פתגמה דמריא על ארמיא נביא דנתנבא על עמ̈מא.  46:02 ועל מצר̈יא ועל חילה דפרעון חגירא מלכא דמצרין דשרא הוא על נהרא פרת בכרכמוש דקטל נבוכדנצר מלכא דבבל בשנתא רביעיתא דיויקים בר יושיא מלכא דיהודא למאמר הכנא אמר מריא חילתנא אלהא דאיסריל.  46:03 שקולו זינא וסכר̈א וקרובו לקרבא.  46:04 פגדו ר̈כשא ארכבו פר̈שא סימו סנור̈תא מרוקו ר̈ומחא לבשו שר̈ינא.  46:05 מטל דחזית דהנון מתתברין והׄפכין לבסתרהון וגנבר̈יהון אתמחיו וערקו ולא אתפניו מטל דכר̈יכין הוו להון מן חדר̈יהון אמר מריא  46:06 לא נערוק אינא דקליל ולא נתפלט אינא דגנבר בגנבר̈א על יד נהרא פרת אתתקלו ונפלו כלהון.  46:07 מנו הנא דאיך נהרא סלק ואיך נהר̈ותא מתרגשי מ̈והי.  46:08 מלכא דמצרין איך נהרא סלק ואיך נהר̈ותא מתרגשין מ̈והי ואמר אסק ואכסא לארעא ואובד קריתא ועמור̈יהׄ.  46:09 רכבו ר̈כשא אשתבחו במר̈כבתא נפקון גבר̈א כוש̈יא ופו̈טיא אח̈ידי סכר̈א ולו̈דיא דידעין למשדא בקשתא.  46:10 ונהוא יומא הׄו למריא חילתנא יומא דפורענא דפרע לב̈עלדבבוהי ותאכול חרבא ותסבע ותרוא מן דמהון מטול דחרבא נעבד מריא חילתנא בארעא דגרביא על נהרא פרת.  46:11 סקי לגלעד וסבי אר̈הטנא בתולתא̈ ברת מצרין איקא אסגיתי אסיותא ועודרנא לא הוא לכי.  46:12 שמעו עמ̈מא צערכי ואיללתכי אתמלית ארעא מטל דגברא בגברא אתטרי ותר̈יהון בחרבא נפלו.  46:13 פתגמא דאמר מריא לארמיא נביא דנאתא נבוכדנצר מלכא דבבל ונחרביהׄ לארעא דמצרין.  46:14 חוו במצרין ואשמעו במגדול ואשמעו במפס ובתחפיס אמרו אתטיבו ואתתקנו מטל דאכלת חרבא חדר̈יכי.  46:15 מטל מנא אסתחפו עשינ̈יכי ונפלו ולא קמו מטל דמריא סחף אנון  46:16 סוגאהון אסתחפו אף נפל גברא על חברה ואמרו קומו נהפוך לעמן ולארעא דאתילדן בהׄ מן קדם חרבא דמדויא.  46:17 וקרו תמן שמה דפרעון חגירא מלכא דמצרין דלוחא ומעבר זבנ̈א.  46:18 חי אנא אמר מריא מלכא צבאות שמה אלא נפל פרעון איך תברא דטורא ואיך כרמלא בגו ימא.  46:19 מא̈נא דשביתא עבדי לכי בתולתא̈ ברת מצרין מטל דמפס תהוא לחורבא ותצדא מן בלי דיתב.  46:20 מצרין עגלתא שפירתא מצירתא חילא מן גרביא אתא עליהׄ.  46:21 אגיר̈יהׄ בגוהׄ איך ע̈גלא דפטמא ואף הנון אתפניו וערקו אכחדא ולא קמו מטול דיומא דתברהון אתא עליהון זבנא דפוקדנהון.  46:22 קלה דחילא איך חויא דרשף מטל דעל חילא נאזלון ובכו̈לבא נאתון עליהׄ איך פס̈קי קיס̈א.  46:23 פסוקו עב̈יהׄ אמר מריא מטל דסכא לית להון מטל דסגיא̈ין מן קמצא ולית להון מנין.  46:24 בהתת ברת מצרין ואשתלמת ביד עמא דגרביא.  46:25 אמר מריא חילתנא אלהא דאיסריל הא אנא פקד אנא על אמון דמ̈יא ועל פרעון ועל מצרין ועל א̈להיהׄ ועל חילהׄ ועל מ̈לכיהׄ ועל פרעון ועל כל דתכילין עלוהי.  46:26 ואשלם אנון באידא דב̈עלדבביהון ובאידא דאילין דבעין נפשהון באידא דנבוכדנצר מלכא דבבל ובאידא דעב̈דוהי ובתרכן תשרא איך יומ̈תא דמן קדים אמר מריא.  46:27 ואנת לא תדחל עבדי יעקוב̈ אמר מריא ולא תתבר איסריל דהא פרק אנא לך מן רוחקא ולזרעך מן ארעא דשביתהון ונתב יעקוב ונשלא ונשכת ונתניח ולית מן דמהר לה.  46:28 ואנת לא תדחל עבדי יעקוב אמר מריא מטל דעמך אנא מטל דאעבד סופנא בכלהון עמ̈מא דבדרתך תמן ולך לא אסיף וארדיך בדינא ומזכיו לא אזכיך.  47:01 על פלשת והוא פתגמה דמריא על ארמיא נביא דנתנבא על פלש̈תיא עדלא נמחא פרעון לעאזא.  47:02 הכנא אמר מריא הא מיתא אנא ע̈לימא מן גרביא ונהוון איך נחלא דגרף ונגרפון ארעא ומלאהׄ קריתא ועמור̈יהׄ ונבגנון בנ̈י אנשא וניללון כלהון עמור̈יה דארעא.  47:03 מן קלא דה̈לכתא דפר̈סתא דגנבר̈והי ומן זועא דמר̈כבתה ומן קלא ד̈גיגלוהי לא אתפניו א̈בהא על ב̈ניא מטל דאתרפי א̈ידיהון.  47:04 הא יומא אתא למבז לכלהון פלש̈תיא ולמובדו לצור ולצידן ולכל דאשתחרו למעדרו מטל דחרב מריא לפלש̈תיא לשרכא דגזר̈תא דק̈פודקיא.  47:05 מטת מחותא לעאזא אתתברת אשקלון וכול דאשתחר ביתבהון.  47:06 או ספסרה דמריא עדמא לאמתי לא תשלין ולא תתניחין למחרב אתחמלי בחלתכי אתחמלי ושלי.  47:07 איכנא תשלא דמריא פקדהׄ על אשקלון ועל ספר̈י ימא תמן אשלטהׄ.  48:01 על מואב הכנא אמר מריא חילתנא אלהא דאיסריל וי לנבו דאתבזזת בהתת ואחפרת קוריתים בהת עושנהׄ ואתבדר.  48:02 ולית תוב תשבוחתא למואב בחשבון אתחשבו ‍{‍עלי‍}‍‍<‍עליהׄ‍>‍ בישתא ואמרו תו נובדיהׄ מן עמא אפן משתק אן תשתקין בתרכי תאזל חרבא.  48:03 קל איללתא מן חורנים בזתא ותברא רבא  48:04 אתתברת מואב אשמעו איללתא מס̈כניהׄ.  48:05 במסקנא דלוחית כד בכין נסקון ובמחתתא דחורנים אולצנא וגעתא דתברא נעבדון שמעו  48:06 וערוקו ופצו נפשכון והוו איך עקרא במדברא.  48:07 על דאתתכלתי על ח̈סניכי ועל גזי̈כי אף אנתי תתחדין ונפוק כמוש בשביתא וכומר̈והי ור̈ורבנוהי אכחדא.  48:08 ונאתא בזוזא על כלהין קור̈ייכי ולא נת̈פצין ונאבד עומקא ותחרב פקעתא איכנא דאמר מריא.  48:09 הבו כלילא למואב מטול דמחרב חרבא וכלהין קור̈יהׄ נה̈וין לחורבא מן בלי דיתב.  48:10 ליט הו מן דנעבד עבדה דמריא בנכלא וליט הׄו מן דנכלא חרבה מן דמא.  48:11 שלין מוא̈ביא מן טליותהון ושכותין על תטר̈יהון ולא סרקו מן מאנא למאנא ובשביתא לא אזלו מטל הנא קים טעמהון בהון וריחהון לא פג.  48:12 מטל הנא הא יומ̈תא אתין אמר מריא ואשדר עליהון בזו̈זא ונבזון אנון ומא̈ניהון נסרקון וגר̈ביהון נשחקון.  48:13 ונבהת מואב מן כמוש איך דבהתו דבית איסריל מן בית איל תוכלנהון.  48:14 איכנא אמר̈ין אנתון דגנברא חנן וגבר̈א חי̈לתנא לקרבא.  48:15 אתבזז מואב וקור̈יהׄ סלק וגב̈יא דגנבר̈והי אשתלמו לקטלא אמר מלכא מריא אלהא חילתנא שמה.  48:16 קריב הו תברה דמואב למאתא ובישתה מסרהבא טב.  48:17 אתדלחו וזעו כול דחדר̈והי וכל דידעין שמה אמרו איכנא אתתבר חוטרא עשינא וגוזעא דתשבוחתא.  48:18 חותי מן איקרא ותבי בצערא עמור̈תא דברת ריבון מטל דבזוזא דמואב סלק עליכי וחרב כר̈כיכי.  48:19 על אור̈חתא קומי וחורי עמורתא דעדועיר שאל לדערק ולדמתפלט אמר מנא הוא.  48:20 בהת מואב מטל דאתתבר איללו ואזעקו בארנון מטול דאתתבר מואב.  48:21 ודינא אתא על ארעא דמשור ועל חלון ועל יהץ ועל מפיעת.  48:22 ועל ריבון ועל נבו ועל בית דבלתים  48:23 ועל קוריתים ועל בית גמול ועל בית מעון.  48:24 ועל קריות ועל בוצר ועל כלהין קור̈יא דארעא דמואב דר̈חיקן ודקר̈יבן.  48:25 אתגדמת קרנה דמואב ודרעה אתתבר אמר מריא.  48:26 דואוהׄי מטל דעל מריא אתתרים ונתטרף מואב בתיבתה ונהוא לגוחכא אף הו.  48:27 ואלא הוא לגוחכא הוא לך איסריל ובגנב̈א אשתכח כד עבד הוית עמה קרבא.  48:28 שבוקו קור̈יא ושרו בשקי̈פא ית̈בי מואב והוו איך יונא דמקנא בגדנפא.  48:29 שמען ר̈ורבנא דמואב דמתגאין טב גאיותהון ורמותהון ורמות לבהון  48:30 אנא ידע אנא אמר מריא עב̈דיהון דלא הוו כאנין וקצ̈ומוהי לא הוא הכנא בדקו עלוהי.  48:31 מטל הנא על מואב איללו ועל מואב כלה מן כול אתר קעו ועל אנשא דעמרין בביתה בישתא נהוון רנין.  48:32 מן בכתא דיעזיר אבכיכי גפתא דסבמא ש̈בוקיכי עברו ימא ועדמא לימא דיעזיר מטו מטל דעל חצדכי ועל קטפכי בזוזא נפל.  48:33 ותעבר חדותא ודיצא מן ארעא דכרמלא ומן ארעא דמואב וחמרא מן מעצרתא נבטל לא נעצרון עצור̈א ולא נענון ולא נאמרון יהי יהי.  48:34 מן איללתא דחשבון עדמא לאלעלא ועדמא ליהץ ארימו קלהון מן צער ועדמא לחורנים ועדמא לכרכא דאלס עגלתא תולתא מטל דמ̈יא דנמרים נגוזון.  48:35 ואבטל מן מואב אמר מריא דמסק עלתא וסאם בס̈מא לאלהה.  48:36 מטל הנא לבי על מואב איך כנרא נמלל מטל דבישתא עבדו ואבדו.  48:37 ר̈שיהון גיר מספר̈ין ודקני̈הון גר̈יעין ועל כלהין א̈ידיהון מר̈קדתא ועל חצ̈א סק̈א.  48:38 ועל כול אגר̈א דמואב ובש̈וקא כלהון מר̈קדתא מטול דתברת למואב איך מאנא דלית בה חשחו אמר מריא.  48:39 איכנא אתתברו ואיללו ואיכנא אפני קדלה מואב ובהת ונהוא מואב לגוחכא ולתברא לכלהון עמ̈מא.  48:40 הכנא אמר מריא הא איך נשרא נסק ונטוס ונפרוס גפו̈הי על מואב.  48:41 אתתחדת קריות ומצרות אתכבשת ונהוא לבהון דגנבר̈י מואב ביומא הׄו איך לבא דאנתתא דמחבלא למאלד.  48:42 ונאבד מואב מן עמא מטל דעל מריא אתתרים.  48:43 דחלתא וגומצא ופחא עליך עמור̈א דמואב אמר מריא.  48:44 ומן דנערוק מן קלא דדחלתא נפל בגומצא ומן דנסק מן גו גומצא נתתחד בפחא מטל דמיתא אנא הלין על מואב שנתא דפוקדנהון אמר מריא.  48:45 מטל דנורא נפקת מן חשבון ושלהביתא מן כרכא דסיחון ותאכול פאתה דמואב ור̈שנא דבנ̈י שאון.  48:46 וי לך מואב̈ אבדת עמא̈ דכמוש דאתבדרו בניך ובנ̈תך בשביא.  48:47 ואהפך שביתה דמואב באחרית יומ̈תא אמר מריא עדמא להרכא דינה דמואב.  49:01 על בני עמון הכנא אמר מריא ב̈ניא לית לאיסריל או יר̈ותא לית לה מטל מנא ירת מלכום לגד ועמה בקור̈יה יתב.  49:02 מטל הנא הא יומ̈תא אתין אמר מריא ואשמע על רבת דבנ̈י עמון קלא דקרבא ותהוא לתלא חרבא וכפר̈וניהׄ בנורא נאקדון ונארת איסריל ליר̈ותוהי אמר מריא.  49:03 תילל חשבון מטל דאתתברת עי בגנו כפר̈וניהׄ דרבת אתכבנו סק̈א ארקדו ואתכתשו בח̈דדא מטל דמלכום נאזל בשביתא וכומר̈והי ור̈ורבנוהי אכחדא אמר מריא.  49:04 מנא משתבחתי בעו̈מקיכי ותכילתי על או̈לוניכי בר̈תא חביבתא דתכילא על גזי̈הׄ ואמרא מנו נאתא עלי.  49:05 הא מיתא אנא עליכי דחלתא מן כלהון חדר̈יכי אמר מריא חילתנא ואבדר אנון גבר לגבה ולית דמכנש למבדר̈א.  49:06 ובתרכן אהפך שביתא דבנ̈י עמון אמר מריא.  49:07 על אדום הכנא אמר מריא חילתנא לית תוב חכמתא בתימן אבד מלכא מן ס̈כולתנא אשתקלת חכמתהון.  49:08 ערקו ואתהפכו ועמקו למתב עמור̈א דדרן מטול דתברה דעסו איתית עלוהי זבנא דפוקדנה אמר מריא.  49:09 אן ק̈טופא אתו עליך לא שבקין הוו בוערא ואן גנ̈בא בלליא חבלו איך דצבו.  49:10 אנא גיר בצית לעסו וגלית מסתר̈תה ואתטשי ולא אשתכח ואתבדר זרעה ואח̈והי ושב̈בוהי ולית אנון.  49:11 שבוק יתמ̈יך אנא אחא ואר̈מלתך עלי נת̈תכלן.  49:12 מטל דהכנא אמר מריא הא דלא זדק הוא להון למשתא כסא אשתיו ואנת סברת דתזכא לא תזכא אלא אף אנת תשתא כסא.  49:13 מטל דבי אימית אמר מריא דלתמהא ולחורבא ולחסדא וללוטתא תהוא בוצר וכלהין קור̈יהׄ לחורבא נה̈וין לעלם.  49:14 טבא שמעת מן קדם מריא ואיזגדא לעמ̈מא אשתלח קומו נסק עליהׄ לקרבא.  49:15 מטל דהא זעורא יהבתך בעמ̈מא ושיטא בית בנ̈י אנשא.  49:16 עולך אטעיך ושובהרה דלבך דשרא בשקיפא דכאפא ואחיד ברומא דרמתא ואמר בלבה מנו נחתני לארעא אן בית כו̈כבא תסים קנך ואן תרים איך נשרא קנך מן תמן אחתך אמר מריא.  49:17 ותהוא אדום לחורבא וכל דנעבר עליהׄ נתמה ונשרק על כלהין מ̈חותהׄ.  49:18 ותתהפך איך דהפך אלהא לסדום ולעמורא אמר מריא לא נתב תמן גבר ולא נעמר תמן בר אנש.  49:19 הא איך אריא נסק מן עושנא דיורדנן לדירא דאתן ובעגל ארדוף אנון מנהׄ וגדו̈דא עליהׄ אפקוד מנו גיר אכותי או מנו נסהדני או אינו רעיא דנקום קדמי.  49:20 מטל הנא שמעו תרעיתה דמריא דאתרעי על אדום ומחשבתה דאתחשב על ית̈בי תימן דנגרון אנון בציר̈א דענא ונצדון עליהון דירהון.  49:21 מן קלא דמפולתהון זעת ארעא איללתהׄ מן ימא דסוף אשתמע קלהׄ.  49:22 הא איך נשרא נסק ונטוס ונפרוס גפ̈והי על בוצר ונהוא לבהון דגנבר̈י אדום ביומא הׄו איך לבא דאנתתא דמחבלא למאלד.  49:23 על דרמסוק בהתת חמת ורפד מטול דשמועתא בישתא שמעו ואתתברו בימא דחלתהׄ וניחא לא אשכחת.  49:24 אתרפית דרמסוק ואתפנית למערק וארתיתא אחדהׄ ועקתא וח̈בלא אחדוהׄ איך דילדתא.  49:25 איכנא לא אשתבקת קריתא דתשבוחתא קריתא דחדותא.  49:26 מטל הנא נפלון גדו̈דיהׄ בשו̈קיהׄ וכלהון גבר̈יהׄ קר̈בתנא נשתתקון ביומא הׄו אמר מריא חילתנא  49:27 אשבוק נורא בש̈וקיהׄ דדרמסוק ותאכול סחר̈תהׄ דברהדד.  49:28 על קדר ועל מלכותא דחצור דקטל נבוכדנצר מלכא דבבל הכנא אמר מריא קומו סקו על קדר ובוזו לבנ̈י מדנחא.  49:29 מש̈כניהון וענהון נסבון ויר̈יעתהון וכלהון מא̈ניהון וגמ̈ליהון נדברון להון ונקרון עליהון מגר̈ינא מן ח̈דריהון.  49:30 ערקו ונדו ועמקו למתב י̈תבי חצור אמר מריא מטל דאתמלך עליהון נבוכדנצר מלכא דבבל ואתחשב עליהון מחשבתא ואמר.  49:31 קומו סקו על עמא כהינא דיתב בשליא אמר מריא דלא תר̈עא ולא סוכר̈א לה ובלחודוהי יתב.  49:32 ונה̈וין גמ̈ליהון לבזתא וסוגאת קנינהון לדברתא ואדרא אנון לכל רוח בית קצ̈צי פאתא ומן כלהון עבר̈יהון איתא תברהון אמר מריא.  49:33 ותהוא חצור מעמרא ליר̈ורא וחורבא עדמא לעלם לא נתב תמן גבר ולא נעמר תמן בר אנש.  49:34 על עילם פתגמה דמריא דהוא על ארמיא נביא דנתנבא על עילם בריש מלכותה דצדקיא מלכא דיהודא.  49:35 הכנא אמר מריא חילתנא הא תבר אנא קשתה דעילם ריש גנברותהון.  49:36 ואיתא על עילם אר̈בע ר̈וחא מן אר̈בע זוי̈ת שמיא ואבדר אנון בכלהין ר̈וחתא הלין ולא נהוא עמא דלא נהוון תמן מבדר̈א דעילם.  49:37 ואתבר לעילם קדם ב̈עלדבביהון וקדם אילין דבעין נפשהון ואיתא עליהון בישתא חמתא דרוגזי אמר מריא ואשדר בהון חרבא עדמא דאגמר אנון.  49:38 וארמא כורסי בעילם ואובד מן תמן מ̈לכא וש̈ליטנא אמר מריא.  49:39 ובאחרית יומ̈תא אהפך שביתהׄ דעילם אמר מריא  50:01 על בבל פתגמא דאמר מריא על בבל ועל ארעא דכ̈לדיא באידה דארמיא נביא.  50:02 חוו בעמ̈מא ואשמעו ושקולו אתא אשמעו ולא תתכסון אמרו אתתחדת בבל נפל ביל ואחפר מרודך בהתו פתכר̈יהׄ ואתתברו ג̈ליפיהׄ.  50:03 מטל דסלק עליהׄ עמא מן גרביא הׄו נעבד ארעהׄ לחורבא ולא נהוא בהׄ דיתב מן בנ̈י אנשא ועדמא לבעירא נדו ואזלו.  50:04 בי̈ומתא הׄנון ובזבנא הׄו אמר מריא נאתון בנ̈י איסריל הנון ובנ̈י יהודא אכחדא מהלכין ובכין ולמריא אלההון בעין.  50:05 על אור̈חתהׄ דצהיון נשאלון בא̈פיהון תו נתלוא למריא קימא דלעלם דלא מתטעא  50:06 איך ענא אבידתא הוא עמי ר̈עותהון אטעיו אנון ועל טור̈א בדרו אנון מן טורא לר̈מתא אזלו וטעו מרבעהון.  50:07 כל מן דאשכח אנון אכל אנון וב̈עלדבביהון אמרין לא נשבוק אנון על דחטו למריא ולדירה זדיקתא וסברא דא̈בהיהון מריא הו.  50:08 ערוקו מן גו בבל ומן ארעא דכלד̈יא פוקו והוו איך תיש̈א קדם ענא.  50:09 מטל דהא מדיל אנא ומסק אנא על בבל כנש̈א דעמ̈מא ס̈גיאא מן ארעא דגרביא ונסתדרון עליהׄ ומן תמן תתחד גאר̈יהון איך גברא דמצלח ולא הׄפך סריקאית.  50:10 ותהוא ארעא דכ̈לדיא לבזתא וכלהון בזו̈זיהׄ נסבעון אמר מריא.  50:11 מטל דתחדון ומטל דתדוצון ריש ירתותי ותדוצון איך ע̈גלא דפטמא ותרקדון איך דכר̈א דענא.  50:12 בהתת אמכון טב ואחפרת ילדתכון הא חרתא דעמ̈מא איך מדברא חרבא וצדיא  50:13 מן רוגזה דמריא לא תתב ותהוא צדיא כלהׄ וכל דנעבר על בבל נתמה ונשרק על כלהין מח̈ותהׄ.  50:14 אסתדרו על בבל כל אילין דידעין למשדא בקשתא שדו עליהׄ לא תחוסון על גאר̈א מטל דלמריא חטת.  50:15 יבבו עליהׄ מן חדר̈יהׄ יהבת אידהׄ נפל שתא̈סיהׄ אסתחפו שור̈יהׄ מטל דפורענה הו דמריא אתנקמו בהׄ איך דעבדת עבדו בהׄ.  50:16 ואובדו זרועא מן בבל ואחד מגלא בזבנא דחצדא מטל חרבא דמדויא אנש לעמה נתפנון וגבר לארעה נערקון.  50:17 נקיא טעיתא איסריל ‍{‍ר̈יותא‍}‍‍<‍אר̈יותא‍>‍ אטעיו אנון קדמיא אכלה מלכא דאתור והנא אחריא עשן מנה נבוכדנצר מלכא דבבל.  50:18 מטל הנא הכנא אמר מריא חילתנא אלהא דאיסריל הא פקד אנא על מלכא דבבל ועל ארעה איך דפקדת על מלכא דאתור.  50:19 ואהפך לאיסריל לדירהון ונרעון בכרמלא ובמתנין ובטורא דאפרים ובגלעד ותסבע נפשהון.  50:20 בי̈ומתא הׄנון ובזבנא הׄו אמר מריא חילתנא נתבעא עולה דאיסריל וליתוהי וחטיתה דיהודא ולא תשתכח מטל דאשבוק לשרכא דאשתחרו מנהון.  50:21 סקו על ארעא ממרמרניתא סקו עליהׄ ועל עמור̈יהׄ אתתעירי חרבא וחרוב אנון אמר מריא ועבדי איך דפקדתכי.  50:22 קלא דקרא בארעא ותברא רבא.  50:23 איכנא אתתברת ואשתקלת תקיפתא דכלהׄ ארעא איכנא הות לתמהא בבל בעמ̈מא.  50:24 אתתקלת בבל אף אתתחדת ולא ידעת דלוקבל מריא קמת  50:25 פתח מריא אוצרה ואפק מא̈נא דרוגזה מטל דעבדא הו למריא אלהא חילתנא בארעא דכ̈לדיא.  50:26 תו עליהׄ מן חדר̈יהׄ פתחו תר̈עיהׄ בצאוהׄ איך ערטליתא וחורבוהׄ ולא תשבקון להׄ חרתא.  50:27 חורבוהׄ וכולהון פאר̈יהׄ נשתלמו לקטלא וי עליהון דמטי יומהון זבנא דפוקדנהון.  50:28 קלא דערקין ודמתפלטין מן ארעא דבבל למחויו בצהיון נקמתה דמריא אלהן ונקמתא דהיכלה.  50:29 אשמעו על בבל ס̈גיאא כל דידעין למשדא בקשתא שדו עליהׄ מן חדר̈יהׄ ולא תשבקון להׄ חרתא פורעוהׄ איך אגרהׄ כל דעבדת עבדו להׄ מטל דעל מריא אמרחת על קדישא דאיסריל.  50:30 מטל הנא נפלון גדו̈דיהׄ בגוהׄ וכלהון גבר̈יהׄ קר̈בתנא נשתתקון ביומא הו.  50:31 הא אנא עליך מר̈חא אמר מריא אלהא חילתנא מטל דמטא יומך זבנא דפוקדנך.  50:32 ונסתחף מרחא ונפל ולית מן דמקים לה ואשבוק נורא בקור̈יהׄ ותאכול כלהון חדר̈והי.  50:33 הכנא אמר מריא צבאות טלימין בנ̈י איסריל ובני יהודא אכחדא וכל דשבו אנון חמסנו בהון ולא צבין למשדרו אנון.  50:34 פרוקהון תקיף הו מריא חילתנא שמה מדן נדון דינהון ונשלא לארעא ונרגז לכלהון עמור̈יה דתביל.  50:35 חרבא על כ̈לדיא אמר מריא ועל כלהון עמור̈יהׄ דבבל ועל ר̈ורבניהׄ ועל ח̈כימיהׄ.  50:36 חרבא על קצ̈ומיהׄ ונתטרפון חרבא על גנבר̈יהׄ ונתתברון.  50:37 חרבא על רכשהׄ ועל מר̈כבתהׄ ועל כלהון תו̈תבא דבגוהׄ ונהוון איך נש̈א חרבא על גז̈יהׄ ונתבזון.  50:38 חרבא על מ̈יהׄ ונאבשון מטל דארעא הי דג̈לפי צ̈למא ובפתכר̈א משתבהרין.  50:39 מטול הנא נעמר̈ן בהׄ סיר̈נס נת̈בן בהׄ בנ̈ת נעמ̈א לא תתב לעלם ולא תשרא לדרדרין.  50:40 ותהוא איך סדום ואיך עמורא דהפך א̈נין אלהא ולעמור̈יהין לא נתב תמן גבר ולא נעמר תמן ברנש.  50:41 הא עמא אתא מן גרביא עמא רבא ומ̈לכא סג̈יאא נדולון מן סו̈פיה דארעא.  50:42 בקש̈תתא ובניזכא מזינין ביש̈ין אנון ולא מר̈חמנין קלהון איך ימא דמתכתש ועל ר̈כשא רכיבין ומטיבין איך נורא לקרבא עליכי ברת בבל.  50:43 שמע מלכא דבבל שמעהון ואתרשל א̈ידוהי ועקתא אחדתה וח̈בלא איך דילדתא.  50:44 הא איך אריא נסק מן עושנא דיורדנן לדירא דאתן מטל דבעגל ארדוף אנון מנהׄ וגדו̈דא אפקוד עליהׄ מנו גיר אכותי או מנו דנתטרא בי או אינו רעיא דנקום לוקבלי.  50:45 מטל הנא שמעו תרעיתה דמריא דאתרעי על בבל ומחשבתה דאתחשב על ארעא דכ̈לדיא דנגרון אנון בציר̈א דענא ונצדון עליהון דירהון.  50:46 מן קלא דאתתחדת בבל זעת ארעא ויללתהׄ בעמ̈מא אשתמעת.  51:01 הכנא אמר מריא אלהא חילתנא הא מדיל אנא על בבל ועל עמור̈יהׄ לבא קשיא ורוחא מחבלנא.  51:02 ואשדר על בבל בזו̈זא ונבזונהׄ ונדושון ארעהׄ ונתכנשון עליהׄ מן חדר̈יהׄ ביומא דבישתא.  51:03 לא נשלא מן דשדא בקשתא ולא נשלח שרינה קרבתנא ולא תחוסון על גדו̈דיהׄ חרובו כלה חילהׄ.  51:04 ונפלון ק̈טילא בארעא דכ̈לדיא ודממחין בש̈וקיהׄ  51:05 מטל דלא ארמל איסריל ויהודא מן אלההון מן מריא חילתנא אלההון מטל דארעהון אתמלית עולא קדם קדישא דאיסראיל.  51:06 ערוקו מן גו בבל ופצו גבר נפשה לא תבלעון בח̈טהיהׄ מטל דזבנא הו דפורענהׄ מן מריא איך עב̈דיהׄ הו פרע להׄ.  51:07 כסא דדהבא בבל באידה דמריא דמרוא לכלהׄ ארעא מן חמרה אשתיו כלהון עמ̈מא ואתטרפו.  51:08 מן שליא נפלת בבל ואתתבזזת איללו עליהׄ סבו ס̈ממנא לכא̈ביהׄ טך תתאסא.  51:09 אסינהׄ לבבל ולא אתאסית נשבקיהׄ ונאזל גבר לארעה מטל דקרב עדמא לשמיא דינהׄ ואתתרים עדמא לענ̈נא.  51:10 אפק מריא זכותן תו נשתעא בצהיון עב̈דוהי דמריא אלהן.  51:11 כנשו ש̈לטא מלו גאר̈א אדיל מריא רוחא דמלכא דמדי מטל דעל בבל תרעיתה למחבלותהׄ מטל דפורענה הו דמריא ותבעתא דהיכלה.  51:12 על שור̈א דבבל שקולו אתא אקימו מטרתא וטבעוהׄ במ̈יא מטל דעבד מריא מדם דאתרעי בבבל  51:13 דשריא הות במ̈יא ס̈גיאא ס̈גיאין גזי̈כי מטא קצכי ועשנת מחותכי.  51:14 אימא מריא חילתנא בנפשה דאמליכי אנשא איך קמצא ונענון עליכי ונאמרון הׄוי הׄוי.  51:15 מריא עבד ארעא בחילה ואתקן תביל בחכמתה ובסוכלה מתח שמיא.  51:16 יהׄב קלא דרגושיא דמ̈יא בשמיא מסק ענ̈נא מן סו̈פיהׄ דארעא ובר̈קא למטרא עבד מפק ר̈וחא מן אוצר̈והי.  51:17 שטא כל ברנש מן ידעתא בהתו כל קינ̈יא מן ג̈ליפא דעבדו מטל דדגלותא נסכו ולית בהון רוחא.  51:18 לא מדם אנון ועב̈דא אנון ש̈טיא בזבנא דמתפקדין נאבדון.  51:19 לא איך דהלין מנתה דיעקוב אלא מן דברא כל הויו מנתהון ושבטא דירתותהון מריא חילתנא שמה.  51:20 טיבו לי מא̈נא דקרבא אבדר בכי עמ̈מא ואחבל בכי מ̈לכותא.  51:21 ואבדר בכי ר̈כשא ור̈כביהון ואבדר בכי מר̈כבתא ור̈כביהין.  51:22 ואבדר בכי גבר̈א ונש̈א ואבדר בכי סב̈א וע̈לימא ואבדר בכי גדו̈דא ובת̈ולתא.  51:23 ואבדר בכי רעיא וגזרה ואבדר בכי אכרא ופדנה ואבדר בכי טר̈ונא וש̈ליטנא.  51:24 ואפרוע לבבל ולכלהון עמור̈א דכ̈לדיא כלהׄ בישתא דעבדו בצהיון לענ̈יכון אמר מריא.  51:25 הא אנא עליך טורא מחבלנא אמר מריא דחבל לכלהׄ ארעא וארים אידי עליך ואקלך מן כאפא ואעבדך לטורא יקידא.  51:26 ולא נסבון מנך כאפא לזויתא וכאפא לשתאסתא אלא לחורבא לעלם תהוא אמר מריא.  51:27 שקולו אתא בארעא קרו שיפורא בעמ̈מא טיבו עליהׄ עמ̈מא אשמעו עליהׄ מ̈לכותא דארדט ודארמני ודאשכנז פקודו עליה אבדנא אסקו ר̈כשא איך זחלא טיבו  51:28 עליהׄ עמ̈מא למלכא דמדי ולחאר̈והי ולכלהון ש̈ליטנוהי.  51:29 ותזוע ארעא ותתור מטל דקמת על בבל מחשבתה דמריא למחרבו ארעא דבבל מן בלי דיתב.  51:30 ספו גבר̈א דבבל למתכתשו עם ית̈בי מצרות אתתברת גנברותהון והוו איך נש̈א עקורו מש̈כניהׄ תברו תר̈עיהׄ.  51:31 דרהׄט לוקבל דרהׄט נרהט ודמחוא לוקבל דמחוא למחויו למלכא דבבל דאתתחדת מדינתה מן חדר̈יהׄ.  51:32 ומעבר̈תהׄ אתתחד וא̈גמיהׄ איקדו בנורא וכלהון גבר̈יהׄ קר̈בתנא אתדלחו.  51:33 מטל דהכנא אמר מריא חילתנא אלהא דאיסריל ברת בבל איך אדרא דמטא זבן דרכתה עד קליל ומטא קטפהׄ.  51:34 אמרת אורשלם אכלני ובזני נבוכדנצר מלכא דבבל אקימני איך מאנא סריקא בלעני איך תנינא מלא כרסה מן עודני ואטעיני.  51:35 בזתי וקניני לבבל אשתבי ודמי על עמור̈א דכ̈לדיא תאמר אורשלם.  51:36 מטל הנא הכנא אמר מריא הא דאן אנא דינכי ומתנקם אנא נקמתכי ואחרב ימא דבבל ואובש מב̈ועוהי.  51:37 ותהוא בבל חרבתא מעמרא ליר̈ורא ולתמהא ולמשרוקיתא מן בלי דיתב בהׄ.  51:38 איך אר̈יותא ננהמון ונערון איך ‍{‍גד̈יא‍}‍‍<‍גור̈יא‍>‍ דאר̈יותא.  51:39 בחמתא אעבד משתיהון וארוא אנון ונתתברון ונדמכון שנתא לעלם ולא נתתעירון אמר מריא.  51:40 ואשלם אנון איך מ̈פטמא לקטלא ואיך דכר̈א וגד̈יא לנכסתא.  51:41 איכנא אתתחדת ארשכיתא תשבוחתא דכולהׄ ארעא איכנא הות לתמהא בבל בעמ̈מא.  51:42 סלק על בבל ימא ובסוגאא דג̈ללוהי אתכסית.  51:43 ה̈וי קור̈יהׄ לתמהא איך ארעא חרבתא וצדיתא לא נתב בהין גבר ולא נעמר בהין ברנש.  51:44 ואפקוד על ביל בבבל ואפק זותר̈והי מן פומה ולא נדחלון לה תוב עמ̈מא ואף שור̈יהׄ דבבל אר̈ויחא נפלון.  51:45 פוקו מן גוהׄ עמי ופלטו גבר נפשה מן חמתא דרוגזה דמריא.  51:46 דלמא נתתבר לבכון ותדחלון מן טבא דמשתמע בארעא ונאתא בהׄ בשנתא הׄי טבא ובתרהׄ דשנתא טבא אחרנא ונהוא חטופיא בארעא נקום שליטא על שליטא.  51:47 מטל הנא הא יומ̈תא אתין אמר מריא ואפקוד על גלי̈פיהׄ דבבל וכלהׄ ארעא תאבד וכלהון ק̈טיליהׄ נפלון בגוהׄ.  51:48 ונחדון על בבל שמיא וארעא וכל דבהון מטל דמן גרביא נאתון עליהׄ בזו̈זא אמר מריא.  51:49 ואף בבבל נפלון ק̈טילא דאיסריל ואף מן בבל נפלון ק̈טילא בכלהׄ ארעא.  51:50 אילין דאתפלטו מן חרבא זלו ולא תקומון אתדכרו מן רוחקא למריא ואורשלם תסק על לבכון ונאמרון דבית איסריל  51:51 בהתן טב מטל דשמען חסדא וכסית בהתתא לא̈פין מטל דעלו נוכר̈יא למקדשה דמריא.  51:52 מטל הנא הא יומ̈תא אתין אמר מריא ואפקוד על בבל ועל גליפ̈יהׄ ובכולהׄ ארעא נפלון ק̈טיליהׄ.  51:53 אן תסק בבל לשמיא ואן תסים ברומא עושנהׄ מן קדמי נאתון עליהׄ בזו̈זא אמר מריא.  51:54 קלא דיללתא מן בבל ותברא רבא מן ארעא דכ̈לדיא.  51:55 מטל דבז מריא לבבל ואובד מנהׄ בנ̈י אנשא ובעירא קלא רבא איך מ̈יא ס̈גיאא דאזל קלהון.  51:56 מטל דאתו על בבל בזו̈זא ואתתחדו גנבר̈יהׄ ואתתבר קש̈תתהון מטל דאלהא פרועא מריא מפרע נפרוע אנון.  51:57 וארוא ר̈ורבניהׄ וח̈כימיהׄ וחאר̈יהׄ וש̈ליטניהׄ וגנבר̈יהׄ ונדמכון שנתא לעלם ולא נתתעירון אמר מלכא מריא חילתנא שמה.  51:58 הכנא אמר מריא חילתנא שור̈יהׄ דבבל אר̈ויחא מתעקרו נתעקרון ותר̈עיהׄ ר̈מא בנורא נאקדון ונלאון עמ̈מא סריקאית ואמ̈ותא בנורא נתטר̈פן.  51:59 פתגמא דפקד ארמיא נביא לשריא בר נריא בר מעסיא כד אזל עם צדקיא מלכא דיהודא לבבל בשנת חדעסרא דמלכותה ושריא רב משריתא הוא.  51:60 וכתב ארמיא כלהׄ בישתא דאתיא על בבל בספרא חד כלהון פת̈גמא הלין דכתיבין על בבל.  51:61 ואמר ארמיא לשריא מא דעלת לגו בבל קרי וחזי כולהון פתגמ̈א הלין.  51:62 ואמר מריא אנת אמרת על אתרא הנא למובדותה דלא נהוא בה דיתב מן בנ̈י אנשא ועדמא לבעירא מטל דלחורבא לעלם נהוא.  51:63 ומא דשלמת למקרא בספרא הנא קטור בה כאפא ושדיוהי בפרת.  51:64 ואמר הכנא תפל בבל ולא תקום מן קדם בישתא דמיתא אנא עליהון ונתטרפון.  52:01 עדמא להרכא פתגמ̈והי דארמיא בר עסרין וחדא ש̈נין צדקיא כד אמלך וחדעסרא ש̈נין אמלך באורשלם ושמא דאמה חמטול ברת ארמיא מן לבנא.  52:02 ועבד דביש קדם מריא איך דעבד יויקים.  52:03 מטל הלין הוא רוגזה דמריא על אורשלם ועל יהודא עדמא דשדא אנון מן קדם א̈פוהי ומרד צדקיא מלכא על נבוכדנצר מלכא דבבל.  52:04 ובשנתא דתשע למלכותה בירחא דעסרא בה בירחא הנא אתא נבוכדנצר מלכא דבבל הו וכלה חילה על אורשלם ושרו עליהׄ ובנו עליהׄ ק̈לקומא כד חדרא.  52:05 ועלת קריתא באולצנא עדמא לשנת חדעסרא למלכא צדקיא.  52:06 ובירחא דשבעא בתשעתא בה בירחא עשן כפנא בקריתא ולית הוא לחמא לעמא דארעא.  52:07 ואתתרעת קריתא וכלהון גבר̈א קר̈בתנא ערקו ונפקו מן קריתא בלליא באורחא דתרעא דבית שור̈א דעל גנב גנתא דמלכא וכ̈לדיא כר̈יכין על קריתא ואזלו באורחא דפקעתא.  52:08 ורדפו חילא דכ̈לדיא בתר מלכא ואדרכוהי לצדקיא בפקעתא דאריחו וכלה חילה אתבדר מנה.  52:09 ואחדוהי למלכא ואסקוהי לות מלכא דבבל לדבלת בארעא דחמת ומלל עמה דינא.  52:10 ונכס מלכא דבבל לבנ̈והי דצדקיא לעינ̈והי ולכלהון חאר̈א דיהודא חרב בדבלת.  52:11 ועי̈נוהי דצדקיא עור ואסרה בשש̈לתא ואובלה מלכא דבבל לבבל ואשלמה בית נטורתא עדמא ליומא דמית.  52:12 ובירחא דחמשא בעסרתא בה בירחא הי הי שנת תשעסרא לנבוכדנצר מלכא דבבל אתא נבוזרדן רב דחש̈א וקם קדם מלכא דבבל באורשלם.  52:13 ואוקד לביתה דמריא ולבית מלכא דיהודא ולכולהון ב̈תא דאורשלם  ולכלהון בת̈א דר̈ורבנא אוקדו בנורא.  52:14 ולכלהון שור̈יה דאורשלם כד חדרא עקרו כלה חילא דכ̈לדיא דעם רב דחש̈א.  52:15 ומן מס̈כנא דעמא ושרכא דעמא דאשתחרו בקריתא והׄנון דערקו לות מלכא דבבל ושרכא דעמא שבא נבוזרדן.  52:16 ומן מס̈כנא דעמא דארעא שבק נבוזרדן רב דחש̈א לכר̈מא ולפולחנא ועמ̈ודא דנחשא וא̈גנא וימא דנחשא דבביתה דמריא תברו כ̈לדיא ושקלו כלה נחשהון ואובלוהי לבבל.  52:18 וקדס̈א ואיר̈א וקר̈דלא ושח̈לא וכ̈פא וכלהון מא̈נא דנחשא דמשמשין בהון נסבו.  52:19 וקטר̈וקא ופיר̈מא ומש̈לותא וקדס̈א ומזמ̈כא ומנר̈תא וכ̈פא ומנ̈קיתא דדהבא ודסאמא ונסב רב דחש̈א  52:20 עמ̈ודא תר̈ין דנחשא וימא חד ותור̈א תר̈עסר דנחשא דתחית גס̈והי דימא דעבד מלכא שלימון לביתה דמריא ולית הוא מתקלא לנחשהון דמא̈נא הלין.  52:21 ועמ̈ודא הׄנון תר̈ין תמנעסרא א̈מין רומה דעמודא חד מנהון וחוטא דתר̈תעסרא א̈מין כרך לה כד חדר ועביה אר̈בע צב̈עין וחליל גוה.  52:22 ואגנא עלוהי דנחשא ורומהׄ דאגנא חדא חמש אמ̈ין ומצידתא ור̈ומנא על אגנא כד חדרא וכלהׄ דנחשא ואיך הלין לעמודא אחרנא ורומנא.  52:23 והוו ר̈ומנא תשעין ושתא כלהון ר̈ומנא מאא על מצידתא כד חדרא.  52:24 ודבר רב דחש̈א לשריא כהנא רבא ולצפניא כהנא דבתרה ולתלתא נטר̈י תר̈עא.  52:25 ומן קריתא דבר מהימנא חד דהו משלט הוא על גבר̈א קר̈בתנא ושבעא גבר̈ין ידי̈עא דמתחזין הוו קדם מלכא דאשתחרו בקריתא וספרא ורב חילא דעמא דארעא ושתין גבר̈ין מן עמא דארעא דאשתכחו בגו קריתא  52:26 ודבר אנון נבוזרדן רב דחש̈א ואובל אנון לות מלכא דבבל לדבלת בארעא דחמת.  52:27 ומחא אנון מלכא דבבל וקטל אנון בדבלת בארעא דחמת ואשתבי יהודא מן ארעה.  52:28 הנו עמא דשבא ‍{‍נבוזרדנ‍}‍‍<‍נבוכדנצר‍>‍ מלכא דבבל בשנת שבע דמלכותה יהו̈דיא תלתא א̈לפין ועסר̈ין ותלתא.  52:29 ובשנת תמנעסרא דמלכותה דנבוכדנצר מלכא דבבל שבא מן אורשלם נפש̈תא תמנמאא ותלתין ותר̈תין.  52:30 ובשנת עסר̈ין ותלת דנבוכדנצר שבא נבוזרדן רב דח̈שא יה̈ודיא נפש̈תא שבעמאא ואר̈בעין וחמש כלהין נפש̈תא אר̈בעא א̈לפין ושתמאא.  52:31 בשנת תלתין ושבע דשביתה דיויכין מלכא דיהודא בירחא דתר̈עסר בחמשא ועסר̈ין בה בירחא ארים אול מרודך מלכא דבבל בשנתא דמלכותה ברישה דיויכין מלכא דיהודא ואפקה מן בית אסיר̈א.  52:32 ומלל עמה שפיר̈תא וארמי כורסיה לעל מן כור̈סותא דמ̈לכא דאית עמה בבבל.  52:33 וחלף לב̈ושא דאסורה ואכל לחמא אמינאית קדמוהי כול יומ̈י חי̈והי.  52:34 ושקלה נפק הוא מן קדם מלכא דבבל כל יום אמינאית עדמא ליומא דמית כלהון יו̈מי ח̈יוהי 
