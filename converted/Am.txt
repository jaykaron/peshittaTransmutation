 00:00 תוב נביותה דעמוס ‍<‍נביא#3#‍>‍  01:01 פת̈גמוהי דעמוס דהוא מן נק̈דא דב̈ני תקוע דחזא על בנ̈י איסריל בי̈ומוהי דעוזיא מלכא דיהודא ובי̈ומוהי דיורבעם בר יואש מלכא דאיסראיל תר̈תין ש̈נין מן קדם זועא.  01:02 ואמר מריא מן צהיון ננהם ומן אורשלם נתל קלה ונת̈בן באבלא דיר̈א דר̈עותא ונאבש רישה דכרמלא.  01:03 הכנא אמר מריא על תלתא ח̈וביהׄ דדרמסוק ודאר̈בעא לא אהפך מנהון על דדשו בס̈כא דפרזלא לגלעד.  01:04 אשדר נורא לביתה דחזאיל ותאכול סחר̈תה דברהדד.  01:05 ואתבר מו̈כלא דדרמסוק ואובד עמורא מן פקעתא דאון וסמך שבטא מן בית עדן ונשתבון עמא דארם לקיר אמר מריא.  01:06 הכנא אמר מריא על תלתא ח̈וביהׄ דעאזא ודאר̈בעא לא אהפך/אהפוך#3#/ מנהון על דשבו שביתא שלמתא דנשלמון לאדום.  01:07 אשדר נורא בשור̈יהׄ דעאזא ותאכול/דתאכול#3#/ סחר̈תהׄ.  01:08 ואובד עמורא מן אשדוד וסמך שבטא מן אשקלון ואהפך אידי על עקרון ונאבדון שרכא דפלשת̈יא אמר מרא מר̈ותא.  01:09 הכנא אמר מריא על תלתא ח̈וביהׄ דצור ודאר̈בעא לא אהפך מנהון על דאשלמו שביתא שלמתא לאדום ולא עהדו קימא דאחותא.  01:10 אשדר נורא בשור̈יהׄ דצור ותאכול סחר̈תהׄ.  01:11 הכנא אמר מריא על תלתא ח̈ובוהי דאדום ודאר̈בעא לא אהפך מנהון על דרדף בחרבא לאחוהי וחבל ר̈חמוהי ונטר לעלם רוגזה ואכתה נטר לעלמין.  01:12 אשדר נורא לתימן ותאכול סחר̈תהׄ דבוצר.  01:13 הכנא אמר מריא על תלתא ח̈וביהון דבנ̈י עמון ודארבעא לא אהפך מנהון על דפרתו בטנ̈תא דגלעד דנרוחון תחומהון.  01:14 אשבוק נורא בשוק̈יהׄ/בשוריהׄ#2#/ דרבת ותאכול סחר̈תהׄ בקעתא ביומא דקרבא בעלעלא ביומא דערורא.  01:15 ונאזל מלכום בשביתא וכומר̈והי ור̈ורבנוהי אכחדא אמר מריא.  02:01 הכנא אמר מריא על תלתא ח̈ובוהי דמואב ודאר̈בעא לא אהפך/אהפוך#3#/ מנהון על דאוקדו גר̈מוהי דמלכא דאדום לסידא/לסירא#3#/.  02:02 אשדר נורא על מואב ותאכול סחר̈תהׄ דקריות ונמות מואב בדלוחיא בקעתא ובקלא דשיפורא.  02:03 ואובד דינא מן גוה וכלהון ר̈ורבנוהי אחרוב עמה אמר מריא.  02:04 הכנא אמר מריא על תלתא ח̈ובוהי דיהודא ודאר̈בעא לא אהפך מנהון על דאסליו נמוסה דמריא ופוק̈דנוהי לא נטרו וא̈טעי אנון סר̈יקתא דאזלו א̈בהיהון בתרהין.  02:05 אשדר נורא ביהודא ותאכול סחר̈תהׄ דאורשלם.  02:06 הכנא אמר מריא על תלתא ח̈ובוהי דאיסריל ודאר̈בעא לא אהפך מנהון על דזבנו לזדיקא בכספא ולמסכנא מטל מס̈נא.  02:07 דדישין על עפרא דארעא ומקפחין למס̈כנא ואורחא/באורחא#3#/ דביש̈א צלו/אזלו#3#/ וגברא ואבוהי אזלין לות אנתתא מטל דנטנפון שמא דקודשי.  02:08 ועל לב̈ושא ח̈בלא חזקין הוו על גב כל מדבח וחמרא עתיקא שתין הוו בית א̈להיהון.  02:09 ואנא אובדת לאמוריא מן קדמיהון דרומה איך רומא דארזא וחסין הוא איך בלוטא אובדת פאר̈והי מן לעל ועקר̈והי מן לתחת.  02:10 ואנא אסקתכון מן ארעא דמצרין ודברתכון במדברא אר̈בעין שני̈ן ואיתיתכון לאתרא הנא למארת ארעא דאמור̈יא.  02:11 ואקימת מן ב̈ניכון נב̈יא ומן עלי̈מיכון נזיר̈א דלמא לא איתיהין הלין בנ̈י איסריל אמר מריא.  02:12 ואשקיתון לנזיר̈א חמרא ולנב̈יא פקדתון דלא נתנבון.  02:13 הא אנא מעיק אנא תחותיכון איך דמעיקא עגלתא דמליא שב̈לא.  02:14 ונאבד רהטא מן קלילא ודעשין לא נחמסן חילה ודגנבר לא נפצא נפשה.  02:15 וקשתא לא נקום ודקליל ברהטה לא נתפצא ופרשא לא נשוזב נפשה.  02:16 ודעשין לבה איך דגנברא ערטל נערוק ביומא הׄו אמר מריא.  03:01 שמעו מלתא הדא דאמר מריא עליכון בנ̈י/בית#2#/ איסריל על כלהׄ שרבתא דאסקת מן ארעא דמצרין ואמרת  03:02 דלכון בלחוד ידעת מן כלהון עמ̈מא ומן כלהין שר̈בתא דארעא מטל הנא אפקוד עליכון כלהון ח̈וביכון.  03:03 דלמא אזלין תר̈ין אכחדא אלא אן אתועדו.  03:04 דלמא נהם אריא בעבא מא דלית לה גזרא או דלמא מרים קלה אריא מן מרבועיתה אלא אן תבר.  03:05 דלמא נפלא צפרא בפחא בארעא בלעד מן צידא או דלמא שור פחא מן ארעא ואחד.  03:06 דלמא מתקרא שיפורא במדינתא ועמא לא זאע או דלמא הויא בישתא במדינתא דמריא לא עבד.  03:07 מטל דלא עבד מרא מר̈ותא מדם אלא אן גלא ראזה לעב̈דוהי נב̈יא.  03:08 אריא נהם מן לא נדחל מרא מר̈ותא מלל מן לא נתנבא.  03:09 אשמעו על סחר̈תהׄ דאשדוד ועל סחר̈תהׄ דארעא דמצרין ואמרו אתכנשו כלכון לטורא דשמרין וחזו דלוחיא סגיאא דבגוהׄ/בגוהׄ#3#/ ועשוקיא דבהׄ.  03:10 ולא ידעין למעבד מכסנותא אמר מריא וחמלין חטופיא ובזתא בסחר̈תהון.  03:11 מטל דהכנא אמר מריא אולצנא נחדריהׄ לארעא ונחות מנהׄ עושנהׄ ונת̈בזן סחר̈תהׄ  03:12 הכנא אמר מריא איך דמעדא רעיא מן פומא דאריא תר̈תין כר̈עין או טרפא דאדנא הכנא נתפצון בנ̈י איסריל דיתבין בשמרין בחוטרא דמן שלי ובעמא דמן דרמסוק.  03:13 שמעו ואסהדו בביתא דיעקוב אמר מרא מר̈ותא חילתנא אלהא דאיסריל.  03:14 מטול דביומא דפקד אנא עולה דאיסריל עלוהי אפקוד על מדב̈חא דבית איל ונת̈גדמן קר̈נתהון דמדב̈חא ונפ̈לן על ארעא.  03:15 ואובד בית סתוא עם בית קיטא ונאבדון בת̈א דשנא ונסופון/ונסתחפון#3#/ בת̈א ס̈גיאא אמר מריא.  04:01 שמ̈עין פתגמא הנא מוש̈חא דבישן דב̈טורא דשמרין דטלמ̈ן למסכ̈נא וא̈לצן לבי̈שא ואמר̈ן למר̈יהין איתו לן נשתא.  04:02 ימא מרא מר̈ותא בקדישותה דהא יומ̈תא אתין עליכין ונשקלונכין/דנשקלונכין#3#/ בזינא וחרתכין בקדסא דצי̈דא.  04:03 ולתורעתא תרהט אנתתא לקובלהׄ ונשת̈דין לטורא דארמני אמר מריא.  04:04 עולו לבית איל ואעלו ובגלגלא אסגו למעלו איתו לצפרא דבחי̈כון ולתלתא יומ̈ין מעסר̈יכון.  04:05 ואסקו מן חמיעא תודיתא ונדורו נדר̈א ושלמו מטל דהכנא רחמתון בנ̈י איסראיל אמר מריא.  04:06 אף אנא יהבת לכון קהיות שנ̈א בכלהין מדינ̈תכון/אור̈חתכון#3#/ \וחסירות לחמא /וחסירותא דלחמא#3#/ בכלהון אתר̈ותכון ולא אתפניתון לותי אמר מריא.  04:07 אף אנא כלית מנכון מטרא קדם תלתא יר̈חין דחצדא ואחת מטרא על מדינתא חדא ועל חדא לא ‍<‍אחת#3#‍>‍ ועל פלגותא חדא נחות עליהׄ מטרא ומנתא דלא נחות עליהׄ מטרא תאבש.  04:08 ונ̈תכנשן תר̈תין תלת מדינ̈ן למדינתא חדא דנשת̈ין מ̈יא ולא נסב̈ען ולא אתפניתון לותי אמר מריא.  04:09 מחיתכון בשובא ובירקנא ובברדא וסוגאא דפר̈דיסיכון ודכר̈מיכון ודתא̈ניכון ודזי̈תיכון אכל משוטא ולא אתפניתון לותי אמר מריא.  04:10 שדרת בכון מותנא באורחא דמצרין וקטלת בחרבא עלימ̈יכון עם שביתא דר̈כשכון ואמחית ריח סריותכון בא̈פיכון ולא אתפניתון לותי אמר מריא.  04:11 הפכת בכון איך דהפך אלהא לסדום ולעמורא והויתון איך אודא דאתפצי מן שלהביתא ולא אתפניתון לותי אמר מריא.  04:12 מטל הלין הכנא אעבד לך איסריל בחרתא מטל דהדא/דהכנא#3#/ עבד אנא לך אתטיב איסריל דתקרא לאלהך.  04:13 מטל דמן דברא ר̈וחא וברא טור̈א ומחוא לבנ̈י אנשא מנא הי תשבוחתה עבד שפרא עמטנא ודרך על רומהׄ דארעא מריא אלהא חילתנא שמה.  05:01 שמעו מלתא הדא דאנא שקל עליכון אוליתא בית איסריל.  05:02 נפלת ולא תוסף למקם בתולתא דאיסריל אשתבקת על ארעא ולית דמקים להׄ.  05:03 מטל דהכנא אמר מרא מר̈ותא מדינתא דנפקין הוו מנהׄ אלף נשתחרון בהׄ מאא ודנפקין הוו מנהׄ מאא נשתחרון בהׄ עסרא לדבית איסריל.  05:04 מטל דהכנא אמר מריא לדבית איסריל בעאוני/דבעאוני#3#/ לי וחיו.  05:05 ולא תבעון לבית איל ולגלגלא לא תעלון ולברשבע לא תעברון מטל דגלגלא משתביו תשתבא ובית איל נהוא איך דלא איתוהי.  05:06 בעו למריא וחיו דלא נאקד/נאבד#3#/ איך נורא בית יוסף ונאכול לבית איל/לדבית איל#2#/ ולית דמדעך.  05:07 דהפכין/הפכין#3#/ דינא למרד̈א וזדיקותא לארעא שבקו.  05:08 למן דעבד כימא ועיותא והפך לצפרא ט̈ללי מותא ואיממא ללליא אחשך דקרא למ̈יא דימא ואשד אנון על א̈פיה דארעא מריא שמה.  05:09 דמשלט חלשא על עשינא ומכיכא על רמא מעלא.  05:10 סנין/דסנין#3#/ בתרעא למסכנא/למכסנא#5#/ ולמן דממלל תר̈יצתא מסלין.  05:11 מטל הנא חלף דקפחתון למסכנא וקור̈בנא גבי̈א נסבתון מנה בת̈א דפסילתא דבניתון לא תתבון בהון וכר̈מא דרגתא דנצבתון לא תשתון ‍<‍מן#3#‍>‍ חמרהון.  05:12 מטל דידע אנא דס̈גיאין ח̈וביכון ועשי̈נין ח̈טהיכון א̈לוצוהי דזדיקא נסבו שוחדא ולמסכנא בתרעא צלו.  05:13 מטל הנא מן דמסתכל בזבנא הׄו נשתוק לה מטל דזבנא הׄו דבישתא.  05:14 בעו טבת̈א ולא ביש̈תא דתחון ונהוא הכנא מריא חילתנא עמכון איך דאמרתון.  05:15 סנו ביש̈תא ורחמו טבת̈א ואקימו בתרעא דינא כבר נרחם מריא אלהא חילתנא על שרכה דיוסף.  05:16 מטל דהכנא אמר מריא אלהא חילתנא בכלהון ש̈וקא מר̈קדתא ובכלהין בר̈יתא נאמרון הוי הוי ונקרון לאכר̈א לאבלא ולמר̈קדתא וליד̈עי או̈ליתא.  05:17 ובכלהון כר̈מא מר̈קדתא מטל דעבר/דעבד#23#/ אנא בגוכי אמר מריא.  05:18 וי לדרגין ליומה דמריא למנא הוא לכון יומה דמריא דחשוך הו ולא נהיר.  05:19 איך דערק גברא מן קדם אריא ופגעא בה דבא ועאל לביתא וסמך אידה על אסתא ונכת לה חויא.  05:20 הכנא הו יומה דמריא חשוך הו ולא נהיר עמוט הו ולית בה זהרא.  05:21 סנית ואסלית עדע̈אדיכון ולא אריח בעצר̈תכון/עצר̈תכון#3#/.  05:22 אפן תסקון לי יק̈דא ש̈למא בקור̈בניכון לא אצטבא ובשופרא דמ̈פטמיכון לא אחור.  05:23 אעבר מני קלא דזמרך וזמירתא דכנרך תוב לא אשמע.  05:24 ונתגלא דינא איך מ̈יא וזדיקותא איך רגלתא עשינתא.  05:25 דלמא דבח̈א וקור̈בנא קרבתון לי אר̈בעין ש̈נין במדברא בית/ב̈ני#3#/ איסריל.  05:26 אלא שקלתון \משכנה דמלכום /מלכום#3#/ וכון צלמכון כוכבא דעבדתון לכון אלהא.  05:27 אשביכון להל מן דרמסוק אמר מריא אלהא חילתנא שמה.  06:01 וי לדשיטין/לדשטין#3#/ לצהיון ותכילין בטורא דשמרין פר̈שי לר̈ישא דעמ̈מא וגליו להון בנ̈י איסריל.  06:02 עברו לכליא וחזו וזלו מן תמן לחמת רבא וחותו לגת דפלשת̈יא דטבא ‍<‍הי#3#‍>‍ מן כלהין מ̈לכותא הלין אן סגי תחומהון מן תחומכון.  06:03 דמסכין ליומא בישא ומקרבין לשבתא דחטופיא.  06:04 ושכבין על ער̈סתא דשנא ומתלעבין על תש̈ויתהון דאכלין מפ̈טמא מן ענא וע̈גלא מן גו בקר̈א.  06:05 דנקשין על פומא דכנר̈א ואיך דויד חשיבין להון מא̈ני זמרא.  06:06 דשתין חמרא מצללא ומשח̈נא ר̈ישיא משחין ולא בטיל להון על תברה דיוסף.  06:07 מטל הנא נשתבון בריש שביתא ונשתקל רוזא מן ש̈ליטניהון/שולטנ̈יהון#3#/.  06:08 ימא מרא מר̈ותא בנפשה ואמר מריא אלהא חילתנא דמסלא אנא לאיקרה דיעקוב ולסחר̈תה סנית ואשלם מדינתא במלאהׄ.  06:09 ואן נשתחרון עסר̈א גבר̈ין בביתא חד נמותון.  06:10 ונשקליוהי דדה או מן דקריב לה דנפק גר̈מא מן ביתא ונאמר למן דאית בה בביתא אית אנש תוב עמך בביתא ונאמר לה לית מטל דספו להון על דלא מדכרין הוו בשמה דמריא.  06:11 מטל דהא מריא נפק ‍<‍אתרה#3#‍>‍ ונמחא לביתא רמא ונרעליוהי ולביתא זעורא ונצדיוהי.  06:12 דלמא רהטין על שועא ר̈כשא או דברין בהון פדנא מטל דהפכתון דינא למר̈רא ופאר̈א דזדיקותא לג̈דדא.  06:13 דחדין על לא מדם ואמרין דלמא לא הוא בחילן נסבן לן קריתא/קר̈נתא#5#/.  06:14 מטל דהא אנא מקים אנא עליכון בית איסריל עמא אמר מריא אלהא חילתנא ונדחקונכון מן מעלנא דחמת ועדמא לנחלא דערבא.  07:01 הכנא חויני מרא מר̈ותא בריתא דקמצא בריש מועיתא דלקשא והו לקשא בתר/בית#3#/ גזא הוא דמלכא.  07:02 וכד גמר למאכלה ‍<‍לכלה#3#‍>‍ לעסבא דארעא אמרת מרא מר̈ותא חסני מנו נקימיוהי ליעקוב מטל דזעור הו.  07:03 אהפכיהׄ מריא להדא ולא תהוא.  07:04 הכנא חויני מרא מר̈ותא והא קרא למדן בנורא מרא מר̈ותא ואכלת לתהומא רבא ואכלת לפלגותא.  07:05 ואמרת מרא מר̈ותא חסני מנו נקימיוהי ליעקוב מטל דזעור הו.  07:06 אהפכיהׄ מריא להדא ואף הי לא תהוא.  07:07 הכנא חויני והא מריא קאם על שורא דאדמוס ובאידה אדמוס.  07:08 ואמר לי מריא מנא חזית עמוס ואמרת אדמוס ואמר לי מריא הא אנא סאם אנא אדמוס בגו עמי איסריל ולא אוסף תוב דאעבר אנון.  07:09 ונחר̈בן פר̈כא דגוחכא ומק̈דשא דאיסריל נחרבון ואקום על בית יורבעם בחרבא.  07:10 ושלח אמוציא כומרא דבית איל לות יורבעם מלכא דאיסריל ואמר לה מרד עליך עמוס בגו בית איסריל ולא משכחא ארעא למסיברו מ̈לוהי.  07:11 מטל דהכנא אמר עמוס דבחרבא נתקטל יורבעם ואיסריל בשביא נשתבא מן ארעה.  07:12 ואמר אמוציא לעמוס חזיא ערוק זל לך לארעא דיהודא ואכול תמן לחמא ותמן תתנבא.  07:13 ובית איל לא תוסף תוב למתנביו מטל דמקדשא הו דמלכא ובית מלכותא הו.  07:14 וענא עמוס ואמר לאמוציא אנא לא הוית נביא אף לא בר נב̈יא אלא רעיא אנא ולקט שק̈מא.  07:15 ודברני מריא מן בסתר ענא ואמר לי מריא זל אתנבא על עמי איסריל.  07:16 מכיל שמע מלתה דמריא אנת אמרת דלא תתנבא על דבית איסריל ולא תלף לדבית איסחק.  07:17 מטל הנא הכנא אמר מריא אנתתך במדינתך תזנא ובניך ובנ̈תך בחרבא נפלון וארעך בשויתא תתפלג ואנת בארעא טמאתא תמות ואיסריל בשביא נשתבא מן ארעה.  08:01 הכנא חויני מרא מר̈ותא והא נישא דקצא.  08:02 ואמר לי מריא מנא חזית עמוס ואמרת נישא דקצא ואמר לי מריא מטי קצא על עמי איסריל ולא אוסף תוב למעברותה מנהון.  08:03 ונ̈פלן תש̈בחתה דהיכלא ביומא הׄו בה ביומא הׄו אמר מרא מר̈ותא נס̈גין ש̈לדא בכל אתר ונש̈תדין לאבדנא.  08:04 שמעו הלין דשיטין למס̈כנא ומבטלין לביש̈א דארעא.  08:05 ואמרין דאמתי נעבר ירחא ונזבן עבורא ותעבר שבתא ונפתח אוצר̈א ונזער כי̈לתא ונורב מת̈קלא ונעבד מסא̈תא דנכלא.  08:06 ונזבן בכספא למס̈כנא ובי̈שא חלף מש̈יא ושת אוצר̈א נזבן.  08:07 ימא מריא תקיפה דיעקוב דלא אטעא לעלם כלהון עב̈דיהון.  08:08 מטל הלין לא תזוע ארעא ונתבון באבלא כולהון עמור̈יהׄ ונסק קצהׄ איך נהרא ונדחוק ונחות איך נהרא דמצרין.  08:09 ונהוא ביומא הו אמר מריא אערב שמשא בטהרא ואחשך לארעא/ארעא#3#/ ביומא נהירא.  08:10 ואהפך עדעא̈דיכון לאבלא וכלהין זמיר̈תכון לאו̈ליתא ואחזוק ס̈קא בכלהון ח̈ציכון \ועל כלהון /ובכלהון#23#/ ר̈ישיכון קו̈דחתא ואעבדיהׄ איך אבלא דיחידא/דאיחידיא#3#/ וחרתה איך יומא מרירא.  08:11 הא יומ̈תא את̈ין אמר מריא ואשדר כפנא בארעא/על ארעא#3#/ לא דכפן ללחמא/לחמא#2#/ ולא דצהא למ̈יא אלא למשמע פתגמה דמריא.  08:12 ונתכנשון מן ימא ועדמא לימא ומן גרביא ועדמא למדנחא ונרהטון למבעא פתגמה דמריא ולא נשכחון.  08:13 בה ביומא הׄו נתטר̈פן בת̈ולתא שפיר̈תא וגדו̈דא בצהיא/נשתקפון#3#/.  08:14 דימין הוו בפתכר̈א דשמרין ואמרין חי אלהך דן וחיא אורחא דברשבע ונפלון ולא נקומון.  09:01 וחזיתה למריא דקאם/קאם#3#/ על מדבחא ואמר מחי לחזורא ונזו̈ען אס̈כפתא ונכלהון בריש כלהון וחרתהון בחרבא אקטל לא נאמר מנהון דערק ולא נשתוזב מנהון דמתפצא.  09:02 אן נחתון לשיול מן תמן תסק אנון אידי ואן נסקון לשמיא מן תמן אחת אנון.  09:03 ואן נטשון ברישה דכרמלא מן תמן אבצא ואסב אנון ואן נטשון מן קדם עינ̈י בתה̈ומוהי דימא תמן אפקוד לחויא וננכת אנון.  09:04 ואן נאזלון בשביא קדם ב̈עלדבביהון תמן אפקוד לסיפא ונקטל אנון ואסים עיני עליהון לבישתא ולא לטבתא.  09:05 אמר מרא מר̈ותא חילתנא דקרב לארעא וזיעא ויתבין באבלא כלהון עמור̈יהׄ וסלק קצהׄ איך נהרא ונחת איך נהרא דמצרין.  09:06 דבנא בשמיא מסקנ̈והי ומולכנה בארעא מתקן דקרא למ̈יא דימא ואשד להון על א̈פיהׄ דארעא מריא חילתנא שמה.  09:07 הא איך בנ̈י כוש̈יא אנתון לי בנ̈י איסריל אמר מריא הא לאיסריל אסקת מן ארעא דמצרין ולפלשת̈יא מן קפדוקי ולארם מן קיר.  09:08 הא עינ̈והי דמרא מר̈ותא במלכותא חטיתא ואובדיהׄ מן א̈פיהׄ דארעא ברם לא הכנא אובדיוהי לביתה דיעקוב אמר מריא.  09:09 מטל דהא אנא פקד אנא ואבדר בכלהון עמ̈מא לדבית איסריל איך דערבין בערבלא ולא/דלא#3#/ נפל דקיקהון על ארעא.  09:10 בחרבא נפלון כל ח̈טיוהי דעמי דאמרין לא תקרוב ולא תמטין בישתא.  09:11 בה ביומא הׄו אקים משכנה דדויד ‍<‍אינא#23#‍>‍ דנפל ואסוג תור̈עתהון ומס̈חפיהון/ומס̈חפתהון#23#/ אקים ואבניהׄ איך יומ̈תא דעלם/דמן עלם#3#/ ואיך שנ̈יא דדר̈דרין.  09:12 מטול דנארתון שרכא דאדום וכלהון עמ̈מא דאתקרי שמי עליהון אמר מריא דעבד הלין.  09:13 הא יומ̈תא אתין אמר מריא ונדרך אדרא לקטפא ועצרא דענ̈בא לזרעא ונרדון טור̈א חליותא וכלהין ר̈מתא נתב̈סמן.  09:14 ואהפך שביתא דעמי איסריל ונבנון מדינ̈תא חר̈בתא ונתבון ונצבון כר̈מא ונשתון חמרהון ונשתלון פר̈דיסא ונאכלון פאר̈יהון.  09:15 ואצוב אנון בארעהון ולא נתעקרון תוב מן ארעהון דיהבת להון אמר מריא אלהך.  99:99 \שלמת נביותה דאמוס /שלם עמוס#3#/ 
