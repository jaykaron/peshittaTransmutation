 00:00 כתבא דאסתיר  01:01 והוא ביו̈מוהי דאחשירש הׄו ברה דאחשירש דאמלך מן הוד ועדמא לכוש על מ̈אא ועסר̈ין מד̈ינן.  01:02 ביו̈מתא הׄנון כד יתב הוא מלכא אחשירש על כורסיא דמלכותה דבשושן בירתא.  01:03 בשנת תלת דמלכותה עבד משתיא רבא לכלהון רבר̈בנוהי ועבד̈והי חילא פרסי̈א ומד̈יא ופר̈תויא ורבר̈בנא דמלכא קדמוהי ורבר̈בנא דמד̈ינתא.  01:04 כד חוי עותרא ואיקרא דמלכותה ואיקרא דתשבוחתא דרבותה יומ̈תא סגי̈אא מ̈אא ותמ̈נין יומ̈ין.  01:05 וכד שלמו יומ̈תא הׄנון עבד מלכא לכל עמא דאשתכח בשושן בירתא מן זעורא ועדמא לרבא משתיא שבעא יומ̈ין בדרת גנת ביתונא דמלכא.  01:06 ונגיד̈ן וא̈לא דעמר כובא ותכלתא ומתי̈חן בחב̈לא דבוצא ודארגונא על גיג̈לא דכספא ועל עמודא דאשכרעא וער̈סתא דדהבא ודסאמא ר̈מין על ר̈ציפתא דשישא ותשו̈יתא דבוצא ודשריא.  01:07 ומשוין במאנ̈א דדהבא ומאנ̈א מן מאנ̈א פרישין וחמרא דמלכותא סגי איך אידא דמלכא.  01:08 ומשתיא בנמוסא ולית דאלץ מטלדהכנא פקד מלכא לכל דרב בביתה דנעבדון צבינא דכלנש.  01:09 ושתי מלכתא אבדת משתיא רבא לכלהין נש̈א בית מלכותה דמלכא אחשירש.  01:10 וביומא שביעיא כד שפר לבה דמלכא בחמרא אמר למהי̈מנא לבזתא ולרחבונא ולבגתא ולאגבותא ולתרש ולזתר ולברכש שב̈עא מה̈ימנא דמשמשין קדם מלכא אחשירש.  01:11 למעלו לושתי מלכתא קדם מלכא בתגא דמלכותהׄ למחויו לעמ̈מא ולרבר̈בנא שופרהׄ מטלדשפיר הוא חזוהׄ.  01:12 ולא צבת ושתי מלכתא למעל בפתגמא דשדר עליהׄ מלכא באידא דמהי̈מנא ורגז מלכא טב וחמתה מתגוזלא הות.  01:13 ואמר מלכא לחכי̈מא בנ̈י יד̈עי זב̈נא מטלדהכנא הוא נמוסה דמלכא אמר הוא קדם כל דיד̈עין הוו נמו̈סא וד̈ינא.  01:14 ולדקריבין לה ברנשי ואשתר וארמות ורמוס ותרשיש ומסריא ומעוכן רור̈בנא דפרס ודמדי דיתבין קדם מלכא ומתחזין קדמוהי בתרעא דמלכותא.  01:15 אמרו מנא ולא למעבד להׄ למלכתא ושתי על דלא עבדת מלתה דמלכא אחשירש דשלח באידא דמהימ̈נא.  01:16 ואמר מעוכן קדם מלכא וקדם רור̈בנא לא הוא על מלכא בלחוד בסרת ושתי מלכתא אלא על כלהון רבר̈בנא ועל כלהון עממ̈א דבכלהין מד̈ינתא דמלכא אחשירש.  01:17 וכד נפוק טאבא מלתא הדא על כלהין נש̈א נה̈וין שי̈טן ובסר̈ן גבר̈יהין בעינ̈יהין ונה̈וין אמר̈ן דמלכא אחשירש פקד למעלו לושתי מלכתא קדמוהי ולא עלת.  01:18 יומנא נאמרון רור̈בנא דפרס ודמדי דשמעו פתגמהׄ דמלכתא מן כלהון רור̈בנא דמלכא וכלהׄ בסירותא ורוגזא.  01:19 אן על מלכא שפיר נפוק פתגמא דמלכותא מן קדמוהי ונתכתב בנמוס מדי ופרס דלא עבר ותוב לא תעול ושתי מלכתא לות מלכא אחשירש ומלכותה נתל מלכא לחברתהׄ דטבא מנהׄ  01:20 ונשתמע פתגמא דמלכא ונעבד בכלהׄ מלכותא מטל דרבאהי וכלה̈ין נש̈א נעבד̈ן איקרא לגבר̈יהין מן רבא ועדמא לזעורא.  01:21 ושפר פתגמא הנא בעי̈נוהי דמלכא ודרבר̈בנוהי ועבד מלכא איך פתגמה דמעוכן.  01:22 ושדר אגר̈תא לכלהין מד̈ינתה דמלכא למדינתא איך כתבה ולעמא איך לשנה למהוא כל גבר שליט בביתה וממלל איך לשן עמה  02:01 ובתר מ̈לא הלין כד אתתניחת חמתה דמלכא אחשירש אתדברהׄ לושתי מלכתא ולכלמדם דעבדת ולכלמדם דפסק עליהׄ.  02:02 ואמרו לה על̈ימוהי דמלכא ומשמש̈נוהי נבעון למלכא עלי̈מתא דשפיר̈ן בחזוהין.  02:03 ונפקוד מלכא בכלה̈ין מד̈ינתא ונכנשון כלה̈ין על̈ימתא בתו̈לתא דשפיר̈ן בחזוהין לבית נש̈א לות הגי מהימנא נטר נש̈א ונתל תצביתהין.  02:04 ועלימתא דתשפר קדם מלכא תמלך חלף ושתי ושפרת מלתא בע̈יני מלכא ועבד הכנא.  02:05 וגברא יודיא אית הוא בשושן בירתא ושמה מורדכי בר יאיר בר שמעי בר קיש מן שבטא דבנימין.  02:06 דגלי מן אורשלם עם גלותא דגלית עם יוכניא מלכא דיהודא דגלי נבוכדנצר מלכא דבביל.  02:07 והוא מרבא להדס דהי אסתיר ברת דדה מטל דלית הוא לה אבא ואמא ועלימתא שפיר הוא חזוהׄ ושפיר הו אקובלהׄ וכד מיתו אבוהׄ ואמהׄ נסבהׄ מורדכי ברתא.  02:08 וכד אשתמע פתגמא דמלכא ופוקדנה וכד מתכנ̈שן בתו̈לתא סג̈יאתא לשושן בירתא לות הגי מהימנא אתדברת אף אסתיר לבית מלכא לות נטר נ̈שא.  02:09 ושפרת עלימתא בעי̈נוהי ושקלת חסדא קדמוהי וסרהב על תצביתהׄ ועל מנו̈תהׄ למתל להׄ ולשב̈ע על̈ימתהׄ דזד̈יקן הו̈י למתל להׄ מן בית מלכא ופרש להׄ ולעלימ̈תהׄ טב מן כלהין נש̈א.  02:10 ולא חוית אסתיר שמהׄ ושרבתהׄ מטל דמורדכי פקדהׄ הוא דלא תחוין.  02:11 וכליום מורדכי מהלך הוא קדם דרת נש̈א למדע שרבא דאסתיר ומנא ותעבד להׄ.  02:12 ומא דמטא הוא זבנא דחדא מן עלימ̈תא למעל קדם מלכא אחשירש מא דשלמו להׄ תר̈עסר יו̈מתא איך נמוסא דנש̈א מטלדהכנא ש̈למין יו̈מי תצביתהין שתא י̈ומין דמשחא דמורא ושתא י̈ומין דבסמא ובתצביתא דנש̈א.  02:13 והכנא עאלא עלימתא קדם מלכא וכל מדם דאמרא מתיהב להׄ למעל עמהׄ מן בית נש̈א ועדמא לבית מלכא.  02:14 ברמשא עאלא ובצפרא הׄפכא לבית נש̈א על יד שנגשגיר מהימנא דמלכא נטר דר̈וכתא ותוב לא עאלא קדם מלכא אלא אן צבא בהׄ מלכא וקרהׄ בשמהׄ.  02:15 וכד מטא זבנהׄ דאסתיר ברת אביחל דדה דמורדכי דנסבהׄ לה ברתא למעל קדם מלכא לא בעת מדם אלא מדם דאמר הגי מהימנא נטר נש̈א והות אסתיר שקלא חסדא בעי̈ני כל דחזייהׄ.  02:16 ועלת אסתיר קדם מלכא אחשירש לבית מלכא בירחא דעסר̈א דהו כנון אחרי בשנת אר̈בע למלכותה.  02:17 ורחמהׄ מלכא לאסתיר טב מן כלהין נש̈א ושקלת חסדא מן קדמוהי מן כלהין בתו̈לתא וקבלת תאגא דמלכותא ברישהׄ ואמלכת חלף ושתי.  02:18 ועבד מלכא משתיא רבא לכלהון רבר̈בנוהי ועבד משתיא לאסתיר וניחא למד̈ינתא עבד ויהב מוה̈בתא איך אידא דמלכא.  02:19 וכד מתכ̈נשן בתו̈לתא דתר̈תין זבנ̈ין מורדכי יתב הוא בתרעא דמלכא.  02:20 ולא מחויא אסתיר שרבתהׄ ועמהׄ איך דפקדהׄ מורדכי ופוקדנה דמורדכי אסתיר עבדא הות איך דהות בהימנותא עמה.  02:21 וביו̈מתא הׄנון מורדכי יתב הוא בתרעא דמלכא ורגזו בגתן ותרש תר̈ין מהימ̈נוהי דמלכא נטר̈י תרעא ובעו למושטו איד̈יא למלכא אחשירש.  02:22 ואתגלית מלתא למורדכי וגלהׄ לאסתיר מלכתא ואמרת אסתיר למלכא בשם מורדכי.  02:23 ואתעקבת מלתא ואשתכחת ואזדקפו תר̈יהון על זקי̈פא ולא כתבו בספר יומ̈תא קדם מלכא  03:01 ובתר מ̈לא הלין אורב מלכא אחשירש להמן בר המדת אגגיא וארים כורסיה לעל מן כלהון רו̈רבנא דעמה.  03:02 וכלהון עב̈דא דמלכא דבתרעא דמלכא ברכין הוו וסגדין להמן מטלדהכנא פקד עלוהי מלכא ומורדכי לא ברך הוא וסגד.  03:03 ואמרין עבד̈א דמלכא בתרעא דמלכא למורדכי למנא עבד אנת על פוקדנא דמלכא.  03:04 וכד אמרין הוו בכל יום ולא שמע הוא להון חויו להמן דנדעון אן שריר̈ן מ̈לוהי דמורדכי מטל דחוי אנון דיודיא הו.  03:05 וחזא המן דמורדכי לא ברך הוא וסגד לה ואתמלי המן חמתא על מורדכי.  03:06 ובצירא הות עבידתא דנושט אידה על מורדכי בלחודוהי מטלדחויוהי עמה דמורדכי ובעא המן לכלהון יוד̈יא דבכלה מלכותה דאחשירש עמה דמורדכי.  03:07 בירחא קדמיא דהו ניסן בשנת תר̈תעסרא דמלכא אחשירש ארמי פ̈צא וה̈וי פ̈צא קדם המן מן יום ליום ומן ירח לירח בירחא דתר̈עסר דהו אדר.  03:08 אמר המן למלכא אחשירש אית עמא מבדר ומבזק בכלהין מד̈ינתה דמלכא אחשירש נמוס̈יהון פרישין מן כל עם ונמוסא דמלכא לא עבדין ולמלכא לא ולא דנשבוק אנון.  03:09 אן על מלכא לא שפיר נכתוב דנאבדון ועסר̈א אלפי̈ן ככר̈א דכספא אתקול על אידא דעבד̈י עבדא למעלו לגזא דמלכא.  03:10 שקל מלכא עזקתא מן עידה ויהב להמן בר המדת אגגיא בעלדבבא דיוד̈יא.  03:11 ואמר מלכא כספך יהיב לך ועמא למעבד לה כל מדם דשפיר בעינ̈יך.  03:12 ואתקרי ספרא דמלכא ביומא הו בירחא קדמיא בתלתעסר̈א בה בירחא אתכתב כלמדם דפקד המן לר̈בחילא דמלכא ולמר̈ותא דבכל מדינא ומדינא ולרבר̈בני עממ̈א מדינתא איך כתבהׄ ולעמא איך לשנה בשם מלכא אחשירש אתכתב ואתחתם בעזקתא דמלכא  03:13 ואשתדר אגר̈תא ביד ר̈הטא לכלהין מד̈ינתא דמלכא למחרב ולמקטל ולמובדו לכלהון יוד̈יא מן עלי̈מא ועדמא לס̈בא וטל̈יא ונש̈א בחד יום בתל̈ת עסר̈א בירחא אדר ונכס̈יהון לבזתא בחד יום בירח אדר בתלת עסר̈א אתכתב.  03:14 ופרשגנה דכתבא אתיהב בכל מדינא ומדינא ופקד לכלהון עמ̈מא דנהוון מטי̈בא ליומא הנא.  03:15 ורה̈טא נפקו מסרהבין בפוקדנא דמלכא ופתגמא אתפקד בשושן בירתא ומלכא והמן אסתמכו למשתא אכחדא ומדינתא שושן אשתגשת.  04:01 ומורדכי ידע כלמדם דאתעבד וצרי מורדכי לבו̈שוהי ואתכבן סקא ואתתפיל בקטמא ונפק מילל בגו מדינתא יללתא רבתא ומרירתא.  04:02 ואתא עדמא לתרעא דמלכא ולית הוא נמוסא דאנש נלבש סקא ונאתא לתרעא דמלכא.  04:03 ובכל מדינא כד דמטי פתגמא דמלכא הוא אבלא רבא ליוד̈יא וצומא ובכתא ומר̈קדתא וסקא וקטמא מכך לס̈גיאא.  04:04 ועלו מהימ̈ניהׄ דילהׄ דאסתיר וחויוהׄ ואתתזיעת מלכתא טב ושדרת מ̈אנא למלבשותה למורדכי ולמשלחו סקא מנה ולא קבל.  04:05 וקרת אסתיר להתן מהימנא מן מה̈ימנא דמלכא דקאם קדמיהׄ ופקדתה לות מורדכי דתדע דמנאהי הדא ועל מנא.  04:06 ונפק התן לות מורדכי לשו̈קא דמדינתא קדם תרעא דמלכא.  04:07 וחויה מורדכי כלמדם דגדש לה וחושבנא דכספא דאמר המן למתקל למעלו לביתגזא על יוד̈יא דנאבדון.  04:08 ופרשגנא דסים בשושן בירתא יהבה לה דנחוא לאסתיר ונפקדיהׄ דתעול לות מלכא ותבעא מנה ותתכשפי לה על עמא.  04:09 ועל התן ואמר לאסתיר מלו̈הי דמורדכי.  04:10 ואמרת אסתיר להתן ופקדתה לות מורדכי למאמר.  04:11 כלהון עבד̈א דמלכא ידעין דכל גברא או אנתתא דעאל קדם מלכא לדרתא גויתא אינא דלא מתפקד חדאהי אתא דאתא למתקטלו לבר מן מן דמושט לה מלכא שבטא דדהבא וחיא ואנא לא אתקרית למעל קדם מלכא הא תל̈תא יומ̈ין  04:12 וחוי למורדכי מל̈יהׄ דאסתיר.  04:13 ואמר מורדכי אמר לה לאסתיר לא תסברי בנפשכי דכד בית מלכא אנתי מתפלטא אנתי מן כלהון יוד̈יא  04:14 אן תשתקין בזבנא הנא רוחתא ופורקנא הׄוא ליוד̈יא מן דוכא אחרנא ואנתי ובית אבוכי אבד אנתי ומנו ידע אן מטלהנא זבנא אתקריתי ואתקרבתי למלכותא.  04:15 ואמרת אסתיר אמר למורדכי.  04:16 זל כנש לכלהון יוד̈יא דאית בשושן בירתא וצומו עלי ולא תאכלון ולא תשתון תל̈תא יומין לליא ואיממא ואף אנא ועלי̈מתי אצום הכנא הידין אעול קדם מלכא דלא בנמוסי ואן עבדת עבדת.  04:17 ואזל מורדכי ועבד כלמדם דשלחת לה אסתיר  05:01 וביומא תליתיא לבשת אסתיר לבושא דמלכותא וקמת בדרתא גויתא דבית מלכא לוקבל בית מלכא ומלכא יתב הוא בכורסיא דמלכותא לוקבל תרעא דביתא.  05:02 וכד חזא מלכא לאסתיר מלכתא דקימא בדרתא ושקלת חסדא קדמוהי ואושט מלכא על אסתיר שבטא דדהבא דבאידה וקרבת אסתיר ואחדת ברישה דשבטא דדהבא.  05:03 ואמר להׄ מלכא מא לכי אסתיר מלכתא ומנאהי בעותכי עדמא לפלגהׄ דמלכותי תתיהב לכי.  05:04 ואמרת אסתיר אן על מלכא שפיר נאתא מלכא והמן למשתיא דעבדת לה.  05:05 ואמר מלכא בעגל חזו להמן נעבד איך דאמרא אסתיר ואתא מלכא ומהן למשתיא.  05:06 ואמר מלכא לאסתיר במשתיא דחמרא מנא שאלתכי תתיהב לכי ומנאהי בעותכי עדמא לפלגהׄ דמלכותא תתיהב לכי.  05:07 וענת אסתיר ואמרת שאלתי ובעותי.  05:08 אן אשכחת רח̈מא בעי̈ניך מלכא ואן עליך מלכא שפיר דתתל לי שאלתי ותעבד לי בעותי נאתא מלכא והמן למשתיא דאעבד להון מחר איך פתגמא דמלכא.  05:09 ונפק המן ביומא הׄו חדא ופציח בלבה וכד חזיהי המן למורדכי דיתב בתרעא דמלכא ולא קם ולא אתתזיע מנה אתמלי המן חמתא על מורדכי.  05:10 ואתתפיר המן ואזל לביתה ושדר איתיו לכלהון ר̈חמוהי ולזרש אנתתה.  05:11 ואשתעי להון המן איקרא דעותרה וסוגאא דבנו̈הי ודאורבה מלכא ואקימה על רור̈בנא ועל כל עבד̈י מלכא.  05:12 ואמר המן ואפלא לאנש אעלת אסתיר עם מלכא אלא אן לי ואף מחר מזמן אנא להׄ עם מלכא  05:13 והנא כלה לא שוא לי בכל שעתא דחזא אנא לה למורדכי יודיא דיתב בתרעא דמלכא דלא זאע מן קדמי  05:14 ואמרת לה זרש אנתתה וכלהון ר̈חמוהי נעבדון קיסא דרומה חמ̈שין אמ̈ין ובצפרא אמר למלכא ונתלוניהי למורדכי עלוהי ועול למשתיא עם מלכא כד חדא אנת ושפרת מלתא בעי̈נוהי דהמן טב ועבד קיסא.  06:01 ובלליא הו פרדת שנתה דמלכא ואמר למעלו ספר עוהד̈נא דמ̈לא דיומ̈תא והוו קרין קר̈י קדם מלכא.  06:02 ואשתכח דכתיב דחוי מורדכי על בגתן ותרש תר̈ין מהימ̈נא דמלכא נטר̈י תרעא דבעו דנושטון איד̈יהון על מלכא אחשירש.  06:03 ואמר מלכא מנא אתעבד איקרא ורבותא למורדכי על הדא אמרין לה עבד̈והי למלכא ומשמ̈שנוהי לא אתעבד לה מדם.  06:04 ואמר מלכא מנו בדרתא והמן אתא לבית מלכא לדרתא בריתא דנאמר למלכא דנתלא למורדכי על קיסא דאתקן לה.  06:05 ואמרין לה עלי̈מוהי למלכא הא המן קאם בדרתא ואמר מלכא נעול.  06:06 ועל המן ואמר לה מלכא מנא ולא למעבד לגברא דמלכא צבא באיקרה ואמר המן בלבה למנו צבא מלכא למעבד איקרא יתיר מן דילי.  06:07 ואמר המן למלכא לגברא דמלכא צבא באיקרה.  06:08 ניתון לבו̈שא דמלכותא דלבש מלכא וסוסיא דרכב עלוהי מלכא כד אתתסים תסים תגא דמלכותא ברישה.  06:09 ונתיהב לבושא וסוסיא לחד מן חאר̈א דמלכא פרתו̈יא ונלבשיוהי לגברא דמלכא צבא באיקרה ונרכבונה על סוסיא ונחדרונה בשו̈קא ונקרון קדמוהי הכנא נתעבד לגברא דמלכא צבא באיקרה.  06:10 ואמר מלכא להמן בעגל סב לבושא ודבר סוסיא איך דאמרת ועבד הכנא למורדכי יודיא דיתב בתרעא דמלכא ולא תבצר מלתא מן כל מדם דאמרת  06:11 ונסב המן לבו̈שא ודבר סוסיא ולבשה למורדכי ואכרכה בשו̈קא דמדינתא וקרא קדמוהי הכנא נתעבד לגברא דמלכא צבא באיקרה.  06:12 ואתא מורדכי לתרעא דמלכא והמן אזל לביתה כד אביל ומחפי רישה.  06:13 ואשתעי המן לזרש אנתתה כלמדם דגדש לה ואמרין לה ר̈חמוהי וזרש אנתתה אן מן זרעא הו דיודיא מורדכי ושרית למפל קדמוהי דלא מצא אנת חילה אלא תוב נפל אנת קדמוהי.  06:14 וכד הו ממלל עמהון מטיו ר̈הטא דמלכא וסרהבוהי להמן למשתיא דעבדת אסתיר.  07:01 ועל מלכא והמן למשתיא דעבדת אסתיר מלכתא.  07:02 ואמר להׄ מלכא לאסתיר אף בה ביומא הׄו דמשתיא דחמרא מנא הי שאלתכי ובעותכי עדמא לפלגהׄ דמלכותי נתעבד לכי.  07:03 וענת אסתיר ואמרת אן אשכחת ר̈חמא בע̈יניך מלכא ואן על מלכא שפיר תתיהבי נפשי בשאלתי ועמי בבעותי.  07:04 מטל דאזדבנן אנא ועמי לקטלא ולחרבא ולאבדנא ואלו דנתקנא עבד̈א ואמה̈תא אזדבנן שתקא הׄוית לא גיר שלא בעלדבבא דנהר למלכא  07:05 וענא מלכא אחשירש ואמר לאסתיר מלכתא מנו הנא או אינו דאתתרים לבה דנעבד הכנא.  07:06 ואמרת אסתיר גברא אלוצא ובעלדבבא המן הו הנא בישא והמן אתתזיע מן קדם מלכא ומלכתא.  07:07 ומלכא קם בחמתה מן משתיא דחמרא למפק לגנת ביתונא והמן קם דנבעא על נפשה מן אסתיר מלכתא מטל דחזא דגרמת להׄ עלוהי בישתא מן מלכא.  07:08 ומלכא הפך מן גנתא ביתונא לבית משתיא דחמרא והמן רמא על ערסא ואסתיר יתבא עליהׄ ואמר מלכא ואף למצערו למלכתא עמי בגו ביתא ומלתא נפקת מן פומה דמלכא ואפו̈הי דהמן אתחפי.  07:09 וענא רחבונא חד מן מהימ̈נוהי דמלכא ואמר קדם מלכא הא אף קיסא תקן הוא המן למתלא למורדכי עלוהי על דאמר שפירתא על מלכא וקאם בביתה דהמן רומה חמ̈שין אמ̈ין ואמר מלכא תלאוהי עלוהי.  07:10 ותלאוהי להמן על קיסא דתקן לה למורדכי וחמתה דמלכא אתתניחת.  08:01 ביומא הו ויהב מלכא אחשירש לאסתיר מלכתא ביתה דהמן בעלדבבא דיוד̈יא ומורדכי על קדם מלכא מטל דגלת אסתיר מנא הוא להׄ.  08:02 ושקל מלכא עזקתא דשקל מן המן ויהבה למורדכי ואקימתה אסתיר למורדכי על ביתה דהמן.  08:03 והפכת אסתיר ומללת קדם מלכא ונפלת על ר̈גלוהי ובעיא ומתכשפא לה דנעבד בישתא דהמן אגגיא ומחשבתא דאתחשב על יוד̈יא  08:04 ואושט מלכא לאסתיר שבטא דדהבא וקרבת לה אסתיר.  08:05 וקמת קדם מלכא ואמרת אן על מלכא שפיר ושפר פתגמא קדם מלכא ואן אשכחת ר̈חמא בעינ̈והי נכתוב ונהפך אגר̈תא ומח̈שבתא דהמן אגגיא דכתב למובדו לכלהון יוד̈יא בכלהין מד̈ינתה דמלכא.  08:06 איכנא גיר מציא אנא דאחזא בבישתא דתגדש לעמי ואיכנא משכחא אנא דאחזא באבדנא דשרבתי.  08:07 ואמר מלכא אחשירש לאסתיר מלכתא הא ביתה דהמן יהׄבת לכי ולה תלו על קיסא על דאושט אידא ביוד̈יא.  08:08 ואנתון על יוד̈יא איך דשפיר בעי̈ניכון בשמא דמלכא חתומו בעזקתא דמלכא בכתבא דמתכתב בשם מלכא ומתחתם בעזקתה דמלכא דלא הׄפך.  08:09 ואתקריו ספר̈א דמלכא בזבנא הו בירחא תליתיא דהו חזירן בתל̈תא ועסר̈ין בה בירחא וכתבו כל מדם דכתב מורדכי על יוד̈יא לר̈בי ח̈ילא ולמר̈ותא ולרבר̈בנא דמד̈ינתא מן הוד ועדמא לכוש מ̈אא ועסר̈ין ושב̈ע מד̈ינן מדינתא איך כתבהׄ ולעמא איך לשנה וליוד̈יא איך כתבהון ואיך לשנהון.  08:10 ואתכתבו בשם מלכא אחשירש ואתחתם בעזקתא דמלכא ושדר אגר̈תא ביד ר̈הטא וביד אספו̈כא רכ̈בי רכ̈שא בנ̈י ר̈מכא.  08:11 אגר̈תא דכתב מלכא על יוד̈יא דבכל מד̈ינתא למתכנשו ולמקם לנפשהון ולמחרב ולמקטל ולמובדו לכלנש דמעיק להון וטל̈יא ונש̈א וקנינהון לבזתא.  08:12 בחד יום דבכלהין מד̈ינתה דמלכא אחשירש בתל̈ת עסר̈א בירחא דתר̈עסר דהו אדר.  08:13 ופרשגנה דכתבא אתיהב בכל מדינא ופקד לכלהון עמ̈מא דנהוון יוד̈יא מטיבין ליומא הנא דנתפרעון מן בעלדבבי̈הון.  08:14 ואתו ר̈הטא ואס̈פוכא ר̈כבי ר̈כשא ונפקו מסרהבאית בפתגמא ובפוקדנא דאתפקד בשושן בירתא.  08:15 ומורדכי נפק מן קדם מלכא בלבושא דמלכותא דתכלתא ודבוצא ובכלילא דדהבא וכריך בבוצא ובארגונא ומדינתא שושן דצת וחדת.  08:16 ועל יוד̈יא הוא נוהרא וחדותא ואיקרא ודיצא.  08:17 בכל מדינתא ובכל וקור̈יא אתר דמטי פתגמא דמלכא ופוקדנה חדותא רבתא הות ליוד̈יא ומשתיא ויומא טבא וסוגאא מן עממ̈א דארעא מתתוהין/מתיה‍{‍ת‍}‍‍<‍ד‍>‍ין/ מטל דנפלת דחלתא דיוד̈יא עליהון.  09:01 ובירחא דתר̈עסר דהו אדר בתל̈תעסר̈א כד מטי זבנא דפתגמא דמלכא ופוקדנה למתעבדו לבעלד̈בביהון אשתחלפת עבידתא דנשתלטון יוד̈יא בס̈נאיהון.  09:02 ואתכנשו יוד̈יא בקור̈יהון ובכלהין מד̈ינתא דמלכא אחשירש דנושטון אידא בעבד̈י בי̈שתהון ואנש לא קם קדמיהון מטל דנפלת דחלתהון על כלהון עממ̈א.  09:03 וכלהון רור̈בנא דמד̈ינתא ורבי חי̈לא ומר̈ותא ועבד̈י עבדא דמלכא מיקרין ליוד̈יא מטל דנפלת דחלתא דמלכא עליהון.  09:04 מטל דירב מורדכי לות מלכא ושמה אזל הוא בכלהין מלכ̈ותא מטל דגברא מורדכי אזל הוא וירב.  09:05 ומחו יוד̈יא בכלהון בעלד̈בביהון מחותא דחרבא ודקטלא ודאבדנא ועבדו בס̈נאיהון איך צבינהון.  09:06 בשושן בירתא קטלו יוד̈יא חמ̈שמאא גבר̈ין.  09:07 ולשפירות ולדלכון ולאספקת.  09:08 ולפרטלט ולדליא ולדירא.  09:09 ולפיסות ולדיסי ולאדרי ולזות.  09:10 עסרא בנ̈והי דהמן אגגיא בעלדבבא דיוד̈יא קטלו ולבזתא לא אושטו איד̈יהון.  09:11 בהׄו יומא ועל מנינא דקטי̈לא בשושן בירתא קדם מלכא.  09:12 ואמר לאסתיר מלכתא בשושן בירתא קטלו יוד̈יא ואובדו חמש̈מאא גבר̈ין ולעסר בנ̈והי דהמן ובשרכא דמד̈ינתא מנא עבדו מנאהי שאלתכי נתעבד לכי ומנאהי בעותכי נתיהב לכי.  09:13 ואמרת אסתיר נתיהב מחר ליוד̈יא דנעבדון איך דיומנא ולעסרא בנ̈והי דהמן נתלון אנון על קיסא.  09:14 ואמר מלכא נעבדון הכנא ואתפקד פוקדנא בשושן ולעסר̈א בנו̈הי דהמן תלו על קיסא.  09:15 ואתכנשו יוד̈יא דבשושן אף בארבעסר̈א בה בירחא וקטלו בשושן תל̈תמאא גבר̈ין ולבזתא לא אושטו איד̈יהון.  09:16 ושרכא דיוד̈יא דבמדינתא דמלכא אתכנשו וקמו לנפשהון ואתתניחו מן בעלדבבי̈הון וקטלו מן סנ̈איהון שבע̈ין וחמ̈שא אלפ̈ין ולבזתא לא אושטו איד̈יהון  09:17 בתלת עסר̈א בירחא אדר ואתתניחו בארבעסר̈א בה בירחא.  09:18 ועבדוהי יומא דמשתיא ודחדותא.  09:19 מטלהנא יוד̈יא מבדר̈א יתב̈י קור̈יא מבדר̈תא עבדין באר̈בעסיא באדר חדותא ומשתיא ויומא טבא ומשדרין מנ̈ותא גבר לחברה.  09:20 וכתב מורדכי מ̈לא הלין ושדר אגר̈תא לכלהון יוד̈יא דבכלה̈ין מד̈ינתא דמלכא אחשירש דקר̈יבן ודר̈חיקן  09:21 דנקבלון עליהון דנהוון ע̈בדין בארבעסר̈א ובכסאא באדר כל שנא בשנא.  09:22 איך יומ̈תא דאתתניחו בהון יוד̈יא מן בעלד̈בביהון ירחא דאשתחלף מן דוונא לחדותא ומן אבלא ליומא טבא דנעבדון אנון ליומ̈תא דמשתיא ודחדותא ודנשדרון מנו̈תא אנש לחברה ומוה̈בתא לבי̈שא.  09:23 וקבלו יוד̈יא עליהון מדם דשריו למעבד ומדם דכתב מורדכי.  09:24 מטל המן בר המדן אגגיא בעלדבבא דכלהון יוד̈יא דאתחשב על יוד̈יא דנובד אנון וארמי פ̈צא דנחרוב אנון.  09:25 ומא דעאלא הות אסתיר קדם מלכא אמר הוא ספרא נהפכ̈ן מחש̈בתא בי̈שתא על רישה דמן אתחשב על יוד̈יא ונתלוניהי ולבנו̈הי על קיסא.  09:26 מטלהנא קרא אנון ליומ̈תא הׄנון פור̈יא עם שם פצחא מטל מ̈לא דאגרתא הדא ועל מדם דחזו ועל מדם דגדש להון.  09:27 וקבלו יוד̈יא עליהון ועל זרעהון ועל כל דמתלוא להון דלא נבטל דנהוון עבדין הלין תר̈ין יומ̈ין איך דכתיבין בזבנהון בכל שנא.  09:28 ויו̈מתא הלין מתדכרין ומתעבדין בכל שר̈בתא ומד̈ינתא וקור̈יא ויו̈מתא דפור̈יא הלין לא נעברון מן גו יוד̈יא ודוכרנהון לא נעבר מן זרעהון.  09:29 וכתבת אסתיר מלכתא ברת אביחל ומורדכי יוד̈יא כלה̈ין שריר̈תא דנשרון אגרתא הדא דפור̈יא.  09:30 ושדרו אגר̈תא לכלהון יוד̈יא למ̈אא ועסר̈ין ושב̈ע מד̈ינן דבמלכותה דאחשירש מלכא מ̈לא דשררא ודשלמא.  09:31 דנשרון יומ̈תא דפור̈יא הלין בזבנהון איך דאשרו עליהון מורדכי יודיא ואסתיר מלכתא איך דאשרון הנון עליהון ועל בניהון פוקדנא וצומהון וצלותהון  09:32 ומאמרהׄ דאסתיר אשר על מ̈לא הלין דפור̈יא ואתכתב בספרא.  10:01 וארמי מלכא אחשירש מאדאתא על כלהׄ ארעא ועל גזר̈תא דימא.  10:02 וכל עבדי עושנה וגנברותה ותשבחת רבותה דמורדכי דאורבה מלכא הא כתיב בספר מ̈לי יומ̈תא דמ̈לכי מדי ופרס.  10:03 מטל דמורדכי יודיא תנינא הוא דמלכא אחשירש והוא רבא על יוד̈יא וצבא הוא טבתא לעמה וממלל הוא על כלה זרעה.  99:99 שלם כתבא דאסתיר 
