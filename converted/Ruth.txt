 01:01 והוא ביו̈מי דינ̈א הוא כפנא בארעא ואזל גברא מן בית לחם דיהודא למעמר בארעא דמואב הו ואנתתה וב̈נוהי מטל דעשן כפנא בארעא.  01:02 ושמה לגברא אלימלך ושמהׄ דאנתתה נעמי ושמה̈א דבנו̈הי מליון וכליון אפר̈תיא מן בית לחם דיהודא ואתו לארעא דמואב למעמר תמן.  01:03 ומית אלימלך בעלהׄ דנעמי ואשתחרת הי ותרין בניהׄ.  01:04 ונסבו להון נש̈א מואביתא שמהׄ דחדא ערפא ושמהׄ דאחרתא רעות ועמרו תמן איך ש̈ניא עסר.  01:05 ומיתו תר̈יהון בניהׄ מליון וכליון ואתגזית אנתתא מן בעלהׄ ומן תר̈יהון בניהׄ.  01:06 והפכת הי ותר̈תין ‍<‍כללתה עמה‍>‍ מן ארעא דמואב מטל דשמעו בארעא דמואב דסער מריא לעמה למתל להון מזונא.  01:07 ונפק מן ארעא דמעמרהין הי ותר̈תין כ̈לתהׄ עמהׄ למהפך ולמאזל לארעא דיהודא.  01:08 ואמרת נעמי לכ̈לתהׄ הפו̈כין ז̈לין לאתרכין ולבית אנשי̈כין ומריא נעבד עמכין ר̈חמא איך דעבדתין עמי ועם תר̈יהון ב̈ני דמיתו.  01:09 ונתלכין מריא לר̈חמא ותשכחין ניחא בית אבהי̈כין ונשקת א̈נין וארים קלהין וב̈כיי.  01:10 ואמר̈ן להׄ לא אלא עמכי נאזל לארעכי ולעמכי.  01:11 ואמרת להין נעמי הפו̈כין ב̈נתי מנא אז̈לן אנתין עמי דדלמא תוב נהוון לי בניא ואתלכין להון  01:12 הפו̈כין בנת̈י מטל דאנא סאבת לי מן דלמהוא לגברא דאמר דתוב נהוא לי סברא ואהוא לגברא ואולד ב̈ניא.  01:13 ואנתין תס̈כין להון עדמא דנארבון ותתעכר̈ן מן דלמהוא לגבר̈א לא בנ̈תי מטל דמרת לי טב עליכין ולי מרירא יתיר מנכין מטל דאידה דמריא נפקת בתרי.  01:14 וארים תוב קלהין וב̈כי ונשקת ערפא לחמתהׄ והפכת ואזלת רעות דין נקפתהׄ.  01:15 ואמרת לה חמתהׄ הא יבמתכי הפכת לעמהׄ ולבית אנש̈יהׄ הפוכי אף אנת בתר יבמתכי.  01:16 ואמרת להׄ רעות חס לי דאהפוך מן לותכי ואשבקכי מטל דלאתר דתאזלין אזל ואיכא דתעמרין אעמר עמכי עמי ואלהכי אלהי.  01:17 ואתר דתמותין אמות אף אנא ואתקבר הכנא נעבד לי אלהא והכנא נוסף לי אלא אן מותא בלחוד דנפרוש ביני ולכי.  01:18 כד חזת דין נעמי דשריראית אצטבית למאזל עמהׄ שלית מן דלמאמר להׄ למאזל.  01:19 ואתי אכחדא עדמא לבית לחם דיהודא והוא דכד א̈תי לבית לחם חדית בהין כולהׄ מדינתא ואמרין הדא הי נעמי.  01:20 ואמרת להין לא תקרינני נעמי אלא קרינני מרירת נפשא מטל דאלשדי מרמרני טב.  01:21 מליאית גיר אזלת מכא ומריא אהפכני סריקאית ולמנא מכיל קרין אנתון לי נעמי דמריא מככני ומן דמטא באיד̈והי אבאש לי.  01:22 והׄפכת נעמי ורעות מואביתא כלתהׄ עמהׄ דאצטבית למהפך עמהׄ בלבא שלמא וא̈תי מן ארעא דמואב בריש חסדא דסער̈א.  02:01 ולנעמי אית הוא גברא חד מודעתא מן שרבתה דא‍{‍ב‍}‍‍<‍ל‍>‍ימלך בעלהׄ גברא ידיעא ושמה בעז.  02:02 ואמרת רעות מואביתא לנעמי חמתהׄ אזל לחקלא ואלקוט לקטא בתר פע̈לא דמן דאשכח ר̈חמא בעינוהי ואמרת להׄ חמתהׄ זלי ברתי.  02:03 ואזלת רעות למלקט לקטא בתר חצו̈דא ואסתקבלת בפלגותא דחקלה דבעז בר שרבתה דא‍{‍ב‍}‍‍<‍ל‍>‍ימלך.  02:04 והא בעז אתא מן בית לחם ואמר לחצוד̈א שלמא עמכון אמרין לה מריא נברכך.  02:05 ואמר בעז לטליא דקאם על פע̈לא מא טבהׄ דעלימתא הדא.  02:06 וענא טליא ואמר לה אנתתא הי מואביתא הׄי דאתת עם נעמי מן ארעא דמואב.  02:07 ואמרא אלקוט לקטא בתר חצו̈דא ולקטת מן צפרא עדמא לניחתא.  02:08 ואמר בעז לרעות ברתי לא שמיע לכי במתלא דבחקלא דלא דילך לא תלקוט מטל הנא קוי והוית תנן עם טלית̈י.  02:09 והויתי חזיא איכא חצדין והויתי אזלא בתרהון הא פקדת לטלי̈א דאנש לא נהרכי ואן זהנתי זלי ואשתי מן מא̈נא דמלין ט̈ליא.  02:10 ונפלת על אפי̈הׄ על ארעא וסגדת לה ואמרת מטל דאש̈כחת ר̈חמא בעי̈ניך למדעני דאכסניתא אנא.  02:11 אמר להׄ בעז מתאמרו אתאמר לי מדם דע̈בדתי עם חמתכי מן בתר דמית בעלכי דשבקתי אבוך ואמכי ושרבתכי ואתית לעמא דלא ידעא הוית מן אתמלי ומן מנתמלי.  02:12 נפרעכי מריא אלהא דאיסריל ונתל אגרכי הו דאתית למסתתרו תחית כנ̈פוהי.  02:13 ואמרת לה מטל דאשכחת ר̈חמא בעיני̈ך מרי וביאתני ומלית בלבהׄ דאמתך ואנא אהוא איך חדא מן אמה̈תך.  02:14 ואמר להׄ בעז בעדנא דשרותא קרובי ואכול עמי לחמא ואותבהׄ על גב חצו̈דא ויהב להׄ שחתיתא וצבע לחמא בח‍<‍ל‍>‍בא וארמי פת̈א דפר̈יכתא ויהב להׄ ואכלת וסבעת ואותרת.  02:15 וקמת למלקט ופקד בעז לעבדו̈הי ואמר תלקוט מן בי̈נת כפא ולא תהרונהׄ.  02:16 ושבקוהׄ לקטא מן בי̈נת כ̈פא ולא אהרוהׄ  02:17 והות לקטא בחקלא עדמא לרמשא וחבטת אנ̈ין ואשכחת בהין איך מלא כילא דסער̈א.  02:18 ושקלת א̈נין ועלת למדינתא וחוית לחמתהׄ לקטא דלקטת ויהבת להׄ מן הו מא דלעסת ואותרת.  02:19 ואמרת להׄ חמתהׄ איכא לקטא הוית יומנא ואתר דהוית נהוא בריך והׄו מן דאשכחתי ר̈חמא בעי̈נוהי ואשתעית לחמתהׄ איכא הות ואמרא להׄ בעז שמה לגברא דלקטא הוית בחקלה יומנא.  02:20 ואמרת נעמי לכלתהׄ בריך הו מריא דלא אעבר חסדה מן חי̈א ומן מי̈תא ואמרת להׄ נעמי קריבן הו גברא ומן תבע עירתן הו.  02:21 ואמרת רעות לחמתהׄ ואמר לי תוב דדבק לעב̈די עדמא דנגמר חצדא כלה.  02:22 ואמרת נעמי לרעות כלתה טוביכי ברתי דדבקת לעלימ̈תה ולא אנש נהרכי בחקלא דלא ידעתי.  02:23 אלא נקפתי לאמה̈תה דבעז למלקט עדמא דנשלם חצדא דסער̈א ודחט̈א.  03:01 ויתבת רעות עם חמתהׄ ואמרת להׄ נעמי ברתי לא אבעא לכי ניחא ונטאב לכי.  03:02 והא בעז מחכומתן הׄו הו דהויתי עם עלימ̈תה והא בהנא לליא אד̈רא דסער̈א כשא.  03:03 סחי הכיל ומשוחי ואצטבת בלב̈ושיכי וחות לאדרא ולא תתחזין לה עדמא דלעס ושתא.  03:04 ונהוא מא דדמך תסימין לבלכי בדוכתא דדמך בהׄ ותקרבין ותדמכין לות ר̈גלוהי והו נאמר לכי מא דתעבדין.  03:05 ואמרת להׄ כל מא דאמרתי לי אעבד.  03:06 ונחתת לאדרא ועבדת כל מא דפקדתהׄ חמתהׄ.  03:07 וכד אכל בעז ואשתי וטאב לבה אתא ודמך בגבה דאדרא ובמחליא דשנתא כד דמך באדרא אתת הי בטושיא וגלת כנפא דמרטוטה ונפלת לות ר̈גלוהי.  03:08 והוא בפלגה דלליא נד גברא מן שנתה ותוה דחזא אנתתא דדמכא לות ר̈גלוהי.  03:09 ואמר להׄ מא טבכי ואמרת לה אנא אנא רעות אמתך אלא כסא לאמתך בכנפא דמרטוטך מטל דאנת הו תבע ירתותא.  03:10 ואמר להׄ בעז בריכא אנת לאלהא ברתי מטול דאטאבת חסדכי אחריא טב מן קדמיא דלא אזלתי בתר עלי̈מא דעתירין או דמסכנ̈ין.  03:11 והשא ברתי לא תדחלין מטל דכל דתאמרין לי אעבד לכי ידעא גיר כלה שרבתא דעמן דאנתתא אנתי דעושנא.  03:12 והשא בקושתא אנא אנא תבע ירתותא ברם דין אית הו אחרנא דתבע ירתותא דהו קריב יתיר מני.  03:13 והשא כתרי יומנא ובותי עד נגהא ונהוא בצפרא אן תבעכי שפיר נתבע ואן דין לא נצבא דנתבעכי חי הו מריא דאן הו דלא נתבעכי אלא אנא אתבעכי ואמר להׄ דמך עד צפרא.  03:14 ודמכת לות ר̈גלוהי עדמא דנגהת וקמת בצפרא כד עמוט עד לא אנש נדע לחברה ואמרת לה דלא אנש נדע דנחתת לותך לאדרא.  03:15 אמר להׄ בעז פרוסי מרטוטכי ופרסת ואכיל ארמי להׄ שתא כי̈לין דסער̈א וארים עליהׄ ושקלת ואתת למדינתא.  03:16 ועלת לות חמתהׄ אמרא להׄ חמתהׄ מן אנת ברתי אמרא להׄ אנא אנא רעות ואמרת להׄ כל מא דעבד להׄ בעז.  03:17 ודיהב להׄ שתא כילין דסער̈א ודאמר להׄ דלא תעלין לות חמתכי סריקאית.  03:18 אמרא להׄ חמתהׄ תבי ברתי עד תחזין לא גיר שלא גברא עדמא דמקרב לה דינא יומנא.  04:01 וסלק בעז ויתב על תרעא דמדינתא והא תבע עירתא עבר הו דאמר עלוהי בעז ואמר לה תא תב הרכא הו דין אמר לה מנו ויתב לותה.  04:02 וגבא לה עסרא גבר̈ין מן ס̈בא דמדינתא ואותב אנון לותה.  04:03 ואמר לתבע ירתותא פלגותא דחקלא דאחון אלימלך זבנת לי נעמי.  04:04 ואנא אמרת דאגלא ואודעך ואמר לך דקני אנת קדם הלין דיתבין ואנא אנא דחוית נפשי למאמר ולמקנא קדם הלין סב̈א דעמי דיתבין והשא אן הו דתבע אנת תבע ואן לא תבע אנת אמר לי ואדע דלא הוית תבועא ואנא אתבע ואמר תבע אנא.  04:05 ואמר בעז ביומא דזבן אנת חקלא מן נעמי ומן ארעות מואביתא אנתתה דהו דמית קני עדמא דתקים שמהׄ דמיתא על ירתותה.  04:06 ואמר תבועא לא משכח אנא דאתבע דלמא אחבל ירתותי תבע אנת מטל חסירות הימנותי דילי דלא משכח אנא דאתבע.  04:07 והדא תבעתא הא קודמת ב̈ני איסריל ושוחלפא דתבעתא למקמו שרא גברא מסנה ויהב לחברה והדא הי סהדותא באיסריל.  04:08 ואמר הו תבועא לבעז קני נפשך ושרא מן ר̈גלוהי.  04:09 ואמר בעז לסב̈א ולכלה עמא אנתון סהדין יומנא דקנית כל מא דאית הוא לאלימלך וכל מא דאית הוא למליון ולכליון מן אידא דנעמי.  04:10 ולכי רעות מואביתא אנתת מליון נסבתכי לי אנתתא למקמו שמה דמיתא על ירתותה דלא נתטעא ‍{‍שמה דמיתא דלא נתטעא‍}‍ דוכרנה דמיתא מן בי̈נת אחו̈הי ומן שרבתה אנתון סהדין יומנא.  04:11 וענו סב̈א וכלה עמא דבתרעא דקריתא ואמרין סהדינן וברכוהי ואמרו לה נעבד מריא אנתתא הדא קדמיך איך רחיל ואיך ליא ה̈לין דה̈נין תר̈תיהין ב̈ני ביתא לאיסראיל ועבד חי̈לא באפרתא וקר̈י שמהׄ בית לחם.  04:12 ונהוא ביתך איך ביתה דפרץ הו דילדת תמר ליהודא ונתל לך מריא זרעא מן אנתתא הדא.  04:13 ונסבהׄ בעז לרעות והות לה אנתתא ועל לותהׄ ויהב לה מריא ובטנת וילדת ברא.  04:14 ואמר̈ן נש̈א לנעמי בריך הו מריא דלא אענד תבועא יומנא ותקרין שמה באיסריל.  04:15 ונהוא מביאנא לנפשכי ומתרסינא למדינתכי מטל דכלתכי דאחבתכי ילדתה הי דטאבתי בעיני̈כי יתיר מן שבעא בנ̈ין.  04:16 ושקלתה נעמי לטליא וסמתה בחנהׄ והות לה מרביניתא.  04:17 ואמר ש̈בבתהׄ אתילד ברא לנעמי וקר̈י שמה עובד הויו אבוהי דאישי אבוהי דדויד.  04:18 והלין תו̈לדתה דפרץ פרץ אולד לחצרון.  04:19 חצרון אולד לארם ארם אולד לעמינדב.  04:20 עמינדב אולד לנחשון ונחשון אולד לשלא.  04:21 ושלא אולד לבעז ובעז אולד לעובד.  04:22 ועובד אולד לאישי ואישי אולד לדויד מלכא.  04:23 שלם כתבא דארעות 
