 00:00 תוב נביותה דיואיל  01:01 פתגמה דמריא דהוא על יואיל בר בתואיל.  01:02 שמעו הדא קשי̈שא וצותו כול עמור̈יהׄ דארעא אן הות איך הדא בי̈ומיכון או בי̈ומי א̈בהיכון.  01:03 אשתעו עליהׄ לב̈ניכון וב̈ניכון לב̈ניהון וב̈ניהון לדר̈א אחרנא.  01:04 דמדם דאותר משוטא אכל קמצא פרחא ומדם דאותר קמצא פרחא אכל קמצא זחלא ומדם דאותר ‍<‍קמצא#2#‍>‍ זחלא אכל צרצורא.  01:05 אתתעירו ר̈ויא ובכו ואיללו כול שת̈יי חמרא על חמרא דעבר מן פומכון.  01:06 מטל דעמא סלק לארעי עשין ולית לה מנין שנ̈והי איך ש̈נא דאריא וני̈בוהי איך ני̈בא דגוריא דאריא.  01:07 עבד גפתי לחורבא ותתי לפושחא פשחהׄ ושדהׄ וחור סו̈כיהׄ.  01:08 אלי איך בתולתא דכבינא סקא על בעל טליותהׄ.  01:09 עבר סמידא ונוקיא מן ביתה דמריא יתבו מ̈לכא באבלא וכה̈נא ומשמשין למריא.  01:10 אתבזת חקלא ויתבת באבלא ארעא מטל דאתבזז עבורא ויבש חמרא וחרבו זי̈תא.  01:11 בהתו אכר̈א ואיללו כר̈מא על ח̈טא ועל סער̈א דעבר חצדא דחקלא.  01:12 גפתא יבשת ותתא חרבת ור̈ומנא ודק̈לא וחזור̈א וכלהון א̈ילנא דחקלא יבשו מטל דבטלת חדותא מן בנ̈י אנשא.  01:13 כה̈נא אתכבנו ס̈קא וארקדו ואיללו משמש̈ני מדבחא עולו בותו בס̈קא ונוקיא.  01:14 קדשו צומא קרו כנושיא אתכנשו קשיש̈א וכלהון עמור̈יהׄ דארעא לביתה דמריא אלהכון געו לות מריא אלהכון ואמרו.  01:15 אוה אוה ליומא ‍<‍מטל#2#‍>‍ דקריב הו יומה דמריא ובזתא מן אלהא תאתא.  01:16 הא לוקבל עיני̈ן עבר מא̈כלתא מן ביתה דאלהן וחדותא ודיצא.  01:17 ו̈טוי מושח̈א על אור̈ותהין חרבו אוצר̈א ואסתחף מעצר̈תא ויבש עבורא.  01:18 למנא מתתנחא בעירא ובכין בקר̈א דתור̈א דלית להין רעיא אף גזר̈א דענא ספו.  01:19 לותך מריא אקרא מטל דאכלת נורא לדיר̈א דמדברא ושלהביתא אוקדת לכלהון אי̈לנא דדברא.  01:20 אף חיותא דדברא געיא לותך מטל דיבשו פצ̈ידא דמ̈יא ואכלת נורא לדיר̈א דמדברא.  02:01 קרו שיפורא בצהיון וקעו בטורא דקודשי נזועון כולהון עמור̈יהׄ דארעא מטל דמטא יומה דמריא וקרב  02:02 יומא דחשוכא ודעמטנא יומא דעננא ודערפלא איך שפרא דפריס על טור̈א עמא סגיאא ועשינא דאכותה לא הוא מן עלם ובתרה לא נהוא עדמא לש̈ני דרדר̈ין.  02:03 קדמוהי אכלא נורא ובתרה מוקדא שלהביתא איך פרדיסא דעדן ארעא קדמוהי ובסתרה מדברא חרבא ולית דמשתוזב מנה.  02:04 איך חזוא דר̈כשא חזוה ואיך פר̈שא הכנא רהטין.  02:05 איך קלא דמר̈כבתא דמנה̈זן על ר̈ישי טור̈א ואיך קלא דשלהביתא דנורא דאכלא חבתא ואיך עמא עשינא דסדיר לקרבא.  02:06 מן קדמוהי נזועון עמ̈מא וכל א̈פין נאכמ̈ן איך שוחר̈א דקדרא.  02:07 איך גנבר̈א נרהטון ואיך גבר̈א קר̈בתנא נסקון בשור̈א וגבר באורחה נאזלון ולא נסטון מן אור̈חתהון.  02:08 וגבר לאחוהי לא נדחקון אלא גבר בשבילה נאזלון מן יוקרא דזינהון נפלון ולא נסקון לריש.  02:09 במ̈דינתא נסקון ועל שור̈א נרהטון ועל ב̈תא נסקון ומן כו̈א נעלון איך גנ̈בא.  02:10 קדמוהי אתדלחת ארעא וזעו שמיא שמשא וסהרא חשכו וערב נוהרא דכו̈כבא.  02:11 ומריא יהב קלה קדם חילה מטול דסגיאא הי טב משריתה ועשין עבדא דפתגמה מטל דרב הו יומה דמריא ודחיל טב ומנו משכח מסיבר לה.  02:12 מכיל אמר מריא אתפנו לותי מן כלה לבכון בצומא ובבכתא ובמר̈קדתא.  02:13 וצרו לבי̈כון ולא נח̈תיכון ואתפנו לות מריא אלהכון מטל דמרחמנא הו ומרחפנא ונגירא רוחה וסגיאא טיבותה ומהפך בישתא.  02:14 מן ידע אן מתפנא ומרחם עלין ומותר באתרה בורכתא וסמידא ונוקיא למריא אלהכון.  02:15 קרו שיפורא בצהיון קדשו צומא קרו כנושיא.  02:16 כנושו עמא קדשו עדתא כנושו סב̈א וכנושו עלימ̈א וינק̈י ת̈דיא נפוק חתנא מן קיטונה וכלתא מן בית גנונהׄ.  02:17 בינ̈י קסטרומא למדבחא נבכון כה̈נא משמ̈שנוהי דמריא ונאמרון חוס מריא על עמך ולא תתל ירתותך לחסדא ולשולטנא דעמ̈מא דלא נאמרון עמ̈מא איכו אלההון.  02:18 וטן מריא בארעה וחס על עמה.  02:19 וענא מריא ואמר לעמה הא משדר אנא לכון עבורא וחמרא ומשחא דתסבעון ולא אתלכון תוב לחסדא דעמ̈מא.  02:20 ולגרבייא אדחוק/ארחוק#5#/ מנכון ואדחקיוהי לארעא צהיתא וחרבתא א̈פוהי לימא קדמיא וחרתה לימא אחריא ונמחא ריחה ותסק סותה על דאתתרים מריא למעבד.  02:21 לא תדחלין ארעא דוצי וחדי מטל דאתתרים מריא למעבד.  02:22 לא תדחלין חיותא דדברא מטל דיעא תדאא בדיר̈א דמדברא ואילנא יהב פאר̈והי וגפתא ותתא יהב חילהון.  02:23 בנ̈י צהיון דוצו וחדו במריא אלהכון דיהב לכון מאכולתא דזדיקותא ומחת לכון מטרא ארביעיא ולקישיא איך דמן לוקדם.  02:24 ונתמלון אדר̈א עבורא ונש̈פען מעצר̈תא חמרא ומשחא.  02:25 ואפרועכון ש̈ניא דאכל קמצא פרחא וזחלא וצרצורא ומשוטא חילי רבא דשדרת עליכון.  02:26 ותאכלון ותסבעון ותשבחון לשמה דמריא אלהכון דעבד עמכון תדמר̈תא ולא נבהת עמי לעלם.  02:27 ותדעון דבגו איסריל אנא אנא אנא מריא אלהכון ולית תוב לבר מני ולא נבהת עמי לעלם.  03:01 ומן בתרכן אשוד רוחי על כלבסר ונתנבון ב̈ניכון ובנ̈תכון וסבי̈כון ח̈למא נחלמון ועלימ̈יכון חזו̈נא נחזון.  03:02 ואף על עב̈דא ועל א̈מהתא אשוד רוחי בי̈ומתא הנון.  03:03 ואעבד תדמר̈תא בשמיא ובארעא דמא ונורא ועטרא דתננא.  03:04 שמשא נתהפך לחשוכא וסהרא לדמא קדם דנאתא יומה דמריא רבא ודחילא.  03:05 וכל דנקרא שמה דמריא נתפצא מטל דבטורא דצהיון ובאורשלם תהוא משוזבותא איך דאמר מריא למש̈וזבא דקרא מריא.  04:01 מטל דבי̈ומתא הׄנון ובזבנא הׄו דמהפך אנא שביתא דיהודא ודאורשלם.  04:02 אכנש לכלהון עמ̈מא ואחת אנון לנחלא דיושפט ואדון עמהון תמן על א̈פי עמי ועל א̈פי איסריל ירתותי דאתבדרו בית עמ̈מא על דפלגו ארעי.  04:03 ועל עמי ארמיו פצ̈א ויהבו ט̈ליא באגר זני̈תא וטלי̈תא זבנו בחמרא ואשתיו.  04:04 מנא חשי̈בן אנתין לי צור וצידן וכלה גלילא ופלשת דלמא פורענא פרעין אנתון לי ואן ח̈ובלא רמין אנתון עלי בעגל ומסרהבאית אהפך פורענכון ברישכון.  04:05 על דנסבתון כספי ודהבי ומא̈ני שפיר̈א אעלתון להי̈כליכון.  04:06 ובנ̈י יהודא ובנ̈י אורשלם זבנתון לבנ̈י יו̈ניא דתרחקון אנון מן תחומהון.  04:07 הא אנא מעיר אנא להון מן אתרא דזבנתון אנון לתמן ואהפך פורענכון ברישכון.  04:08 ואשלם ב̈ניכון ובנ̈תכון ביד בנ̈י יהודא ונזבנון אנון לשבא לעמא רחיקא מטל דמריא מלל.  04:09 אכרזו הדא בית עמ̈מא קדשו קרבא אעירו לגנבר̈א נקרבון ונסקון כלהון גבר̈א קר̈בתנא.  04:10 רועו ס̈כי פדני̈כון לס̈יפא ומ̈גליכון לר̈ומחא ומן דחלש נאמר דגנברא אנא.  04:11 אתכנשו ותו כלכון עמ̈מא דחדיר̈ין אתקרבו ותמן תבר מריא גנברותכון.  04:12 נתתעירון ונסקון עמ̈מא לעומקא דיושפט מטל דתמן אתב למדן לכלהון עמ̈מא דחדיר̈ין.  04:13 שררו/שדרו#5#/ מ̈גלא מטל דבשל קטפא עולו דושו מטל דמלו גו̈בא ושפע מעצר̈תא מטל דסגית בישותהון.  04:14 רגשא דר̈גושיא בעומקא דפס̈יקתא מטל דקריב הו יומה דמריא בעומקא דפסיק̈תא.  04:15 שמשא וסהרא חשכו וערב נוהרא דכו̈כבא.  04:16 ומריא מן צהיון ננהם ומן אורשלם נתל קלה ונזועון שמיא וארעא ומריא נחוס על עמה ונחיל לבנ̈י איסריל.  04:17 ותדעון דאנא אנא מריא אלהכון דעמר אנא בצהיון טורא דקודשי ותהוא אורשלם קדישא ונוכר̈יא תוב לא נעמרון בהׄ.  04:18 בה ביומא הׄו נטפון טור̈א חליותא ור̈מתא נר̈דין חלבא וכלהון פצ̈ידא דיהודא נרדון מ̈יא ומבועא מן ביתה דמריא נפוק ונשקא לנחלא דסטים.  04:19 מצרין לחבלא תהוא ואדום למדברא חרבא מן חטופיא דבנ̈י יהודא דאשדו דמא זכיא בארעהון.  04:20 יהודא לעלם תתב ואורשלם לדר̈דרין.  04:21 ואתבע דמהון ולא אחסא ומריא עמר בצהיון.  99:99 \שלמת נביותה דיואיל נביא /שלם יואיל נביא#3#/ 
