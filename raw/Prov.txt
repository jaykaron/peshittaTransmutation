 00:00 \ܟܬܒܐ ܐܚܪܢܐ ܕܚܟܡܬܐ ܕܫܠܝܡܘܢ /ܚܟܡܬܐ ܕܫܠܝܡܘܢ ܒܪ ܕܘܝܕ ܡܠܟܐ ܕܐܝܣܪܝܠ#3# /ܬܘܒ ܟܬܒܐ ܕܡ̈ܬܠܘܗܝ ܕܫܠܝܡܘܢ ܒܪ ܕܘܝܕ ܡܠܟܐ ܕܝܣܪܝܠ#3# /ܬܘܒ ܟܬܒܐ ܕܡ̈ܬܠܐ ܕܫܠܝܡܘܢ ܒܪ ܕܘܝܕ ܡܪܢ ܚܝܠ#3#/  10:10 ܡܬ̈ܠܘܗܝ ܕܫܠܝܡܘܢ ܒܪ ܕܘܝܕ ܡܠܟܐ ܕܐܝܣܪܝܠ܂  20:10 ܠܡܕܥ ܚܟܡܬܐ ܘܡܪܕܘܬܐ܂ ܘܠܡܬܒܝܢܘ ܒܡ̈ܠܐ ܕܣܘܟܠܐ܂  30:10 ܘܠܡܩܒܠܘ ܡܪܕܘܬܐ ܘܕܚܠܬܐ܂ ܘܙܕܝܩܘܬܐ ܘܕܝܢܐ ܘܬܪܝܨܘܬܐ܂  40:10 ܠܡܬܠ ܠܫܒܪ̈ܐ ܥܪܝܡܘܬܐ܂ ܘ̈ܠܛܠܝܐ ܝܕܥܬܐ ܘܬܪܥܝܬܐ܂  50:10 ܢܫܡܥ ܚܟܝܡܐ ܘܢܘܣܦ ܥܠ ܚܟܡܬܗ܂ ܘܣܟܘܠܬܢܐ ܡܕܒܪܢܘܬܐ ܢܩܢܐ܂  60:10 ܕܢܫܬܘܕܥ ܡܬ̈ܠܐ ܘܦܠܐ̈ܬܐ܂ ܘܡ̈ܠܐ ܕܚ̈ܟܝܡܐ ܘܐܘܚ̈ܕܬܗܘܢ܂  70:10 ܪܝܫ ܚܟܡܬܐ ܕܚܠܬܗ ܕܡܪܝܐ܂ ܝܕܥܬܐ ܕܝܢ ܘܡܪܕܘܬܐ ܫܝܛܝܢ ܥܘ̈ܠܐ܂  80:10 ܫܡܥ ܒܪܝ ܢܡܘܣܐ ܕܐܒܘܟ܂ ܘܠܐ ܬܛܥܐ ܢܡܘܣܐ ܕܐܡܟ܂  90:10 ܝܐܝܘܬܐ ܐܢܘܢ ܓܝܪ ܠܪܝܫܟ܂ ܘܗܡܢܝܟܐ ܠܨܘܪܟ܂  01:10 ܒܪܝ ܐܢ ܢܫܕܠܘܢܟ ܚ̈ܛܝܐ ܠܐ ܬܛܦܝܣ܂  11:10 ܘܐܢ ܢܐܡܪܘܢ ܠܟ ܬܐ ܥܡܢ ܢܟܡܢ ܠܕܡܐ܃ ܘܢܛܫܐ ܠܙܟܝܐ ܒܥܬܐ܃  21:10 ܘܢܒܠܥܝܘܗܝ ܐܝܟ ܫܝܘܠ ܠܚܝܐ܃ ܘܠܕܠܐ ܡܘܡ ܐܝܟ ܢܚ̈ܬܝ ܓܘܒܐ܃  31:10 ܟܠܗ ܥܘܬܪܗ ܘܐܝܩܪܗ ܢܫܟܚ܃ ܘܢܡܠܐ ܒܬ̈ܝܢ ܒܙܬܐ܃  41:10 ܦܨܬܟ ܐܪܡܐ ܒܝܢܬܢ܃ ܘܟܝܣܐ ܚܕ ܢܗܘܐ ܠܟܠܢ܂  51:10 ܒܪܝ ܠܐ ܬܐܙܠ ܥܡܗܘܢ ܒܐܘܪܚܐ܂ ܐܠܐ ܟܠܝ ܪܓܠܟ ܡܢ ܫܒܝ̈ܠܝܗܘܢ܂  61:10 ܡܛܠ ܕܪ̈ܓܠܝܗܘܢ ܠܒܝܫܬܐ ܗܘ ܪ̈ܗܛܢ܂ ܘܡܣܬܪ̈ܗܒܝܢ ܠܡܐܫܕ ܕܡܐ ܙܟܝܐ܂  71:10 ܘܒܥܬܐ ܗܘ ܦܪ̈ܣܝܢ ܡܨܝ̈ܕܬܐ ܥܠ ܦܪܚܬܐ܂  81:10 ܘܟܡܢܝܢ ܠܕܡܐ ܘܡܛܫܝܢ ܢܦܫ̈ܬܗܘܢ܂  91:10 ܗܟܢܐ ܐ̈ܢܝܢ ܐܘܪ̈ܚܬܐ ܕܟܠ ܕܥܒܕܝܢ ܥܘܼܠܐ܂ ܘܢܣܒܝܢ ܢܦܫ̈ܬܐ ܕܡܪ̈ܝܗܝܢ܂  02:10 ܚܟܡܬܐ ܒܫ̈ܘܩܐ ܡܫܬܒܚܐ܂ ܘܒܫ̈ܘܩܐ ܡܪܝܡܐ ܩܠܗܿ܂  12:10 ܘܒܪܝܫ ܒܪ̈ܝܬܐ ܡܟܪܙܐ܂ ܘܒܡ̈ܥܠܢܐ ܕܬܪ̈ܥܐ ܕܟܪ̈ܟܐ ܡ̈ܠܝܗܿ ܐܡܪܐ܂  22:10 ܥܕܡܐ ܠܐܡܬܝ ܫܒܪ̈ܐ ܪ̈ܚܡܝܢ ܐܢܬܘܢ ܫܒܪܘܬܐ܂ ܘܡܡ̈ܝܩܢܐ ܪ̈ܓܝܢ/ܪܡܝܢ#3#/ ܐܢܬܘܢ ܡܡܝܩܢܘܬܐ܂ ܘܣܟ̈ܠܐ ܣܢܝܢ ܐܢܬܘܢ ܝܕܥܬܐ܂  32:10 ܐܢ ܬܬܦܢܘܢ ܠܡܟܣܢܘܬܝ܂ ܐܒܥ ܠܟܘܢ ܪܘܚܝ ܘܐܘܕܥܟܘܢ ܡܠܬܝ܂  42:10 ܥܠ ܕܩܪܝܬ ܘܠܐ ܗܝܡܢܬܘܢ܃ ܘܐܪܝܡܬ ܩܠܝ/ܐܝܕܝ#3#/ ܘܠܐ ܫܡܥܬܘܢ܃  52:10 ܘܫܛܬܘܢ ܟܠܗܝܢ ܬܪ̈ܥܝܬܝ܃ ܘܒܡܟܣܢܘܬܝ ܠܐ ܨܒܝܬܘܢ܂  62:10 ܐܦ ܐܢܐ ܐܓܚܟ ܥܠ ܬܒܪܟܘܢ܂ ܘܐܚܕܐ ܡܐ ܕܐܬܐ ܥܠܝܟܘܢ ܕܠܘܚܝܐ ܘܐܒܕܢܐ ܡܢ ܫܠܝܐ܂  72:10 ܘܬܒܪܟܘܢ ܐܝܟ ܥܠܥܠܐ ܢܐܬܐ܂ ܘܡܐ ܕܐܬܼܐ ܥܠܝܗܘܢ ܐܘܠܨܢܐ ܘܥܩܬܐ܂  82:10 ܗܝܕܝܢ ܢܩܪܘܢܢܝ ܘܠܐ ܐܥܢܐ ܐܢܘܢ܂ ܘܢܩܕܡܘܢ ܠܘܬܝ ܘܠܐ ܢܫܟܚܘܢܢܝ܂  92:10 ܥܠ ܕܣܢܘ ܝܕܥܬܐ܂ ܘܕܚܠܬܗ ܕܡܪܝܐ/ܕܐܠܗܐ#3#/ ܠܐ ܓܒܘ܂  03:10 ܘܠܐ ܨܒܘ ܒܬܪ̈ܥܝܬܝ܂ ܘܐܣܠܝܘ ܟܠܗܿ ܡܟܣܢܘܬܝ܂  13:10 ܘܐܟܠܘ ܡܢ ܦܐܪ̈ܐ ܕܐܘܪ̈ܚܬܗܘܢ܂ ܘܡܢ ܬܪ̈ܥܝܬܗܘܢ ܣܒܥܘ܂  23:10 ܡܛܠ ܗܢܐ ܡܗܦܟܢܘܬܐ ܕܫܒܪ̈ܐ ܬܩܛܘܠ ܐܢܘܢ܂ ܘܛܘܥܝܝ ܕܚܣܝܪ̈ܝ ܪܥܝܢܐ ܬܘܒܕ ܐܢܘܢ܂  33:10 ܘܡܿܢ ܕܫܡܥ ܠܝ ܢܫܪܐ ܒܣܒܪܐ܂ ܘܢܫܠܐ ܡܢ ܣܘܓܐܐ ܕܒܝܫܬ̈ܐ܀܀܂  10:20 ܒܪܝ ܐܢ ܬܩܒܠ ܡ̈ܠܝ܃ ܘܦܘܩ̈ܕܢܝ ܬܛܫܐ ܒܠܒܟ܃  20:20 ܘܬܨܠܐ ܐܕܢܟ ܠܚܟܡܬܐ܃ ܘܬܦܢܐ ܠܒܟ ܠܣܘܟܠܐ܃  30:20 ܘܬܩܪܐ \ܠܣܘܟܠܐ ܘܠܣܘܟܠܐ ܬܪܝܡ /ܠܣܘܟܠܐ ܘܢܥܢܝܟ ܘܬܪܝܡ#3#/ ܩܠܟ܃  40:20 ܘܬܒܥܝܘܗܝ ܐܝܟ ܣܐܡܐ܂ ܘܬܒܨܝܘܗܝ ܐܝܟ ܣܝܡܬܐ܂  50:20 ܗܝܕܝܢ/ܗܿܝ ܕܝܢ#2#/ ܬܣܬܟܠ ܕܚܠܬܗ ܕܡܪܝܐ܂ ܘܬܫܟܚ ܝܕܥܬܗ ܕܐܠܗܐ܂  60:20 ܡܛܠ ܕܡܪܝܐ ܗܘ ܝܗܒ ܚܟܡܬܐ܂ ܘܡܢ ܦܘܡܗ ܝܕܥܬܐ ܘܣܘܟܠܐ܂  70:20 ܘܢܛܪ ܣܒܪܐ ܠܐܝܠܝܢ ܕܬܪ̈ܝܨܝܢ܂ ܘܡܣܝܥ ܠܐܝܠܝܢ ܕܡܗܠܟܝܢ ܕܠܐ ܡܘܡ܂  80:20 ܘܢܛܪ ܐܘܪ̈ܚܬܐ ܕܕܝܢܐ܂ ܐܘܪ̈ܚܬܐ ܕܚܣ̈ܝܘܗܝ ܢܢܛܪ܂  90:20 ܗܝܕܝܢ ܬܣܬܟܠ ܙܕܝܩܘܬܐ ܘܕܝܢܐ܂ ܘܬܪܝܨܘܬܐ ܕܟܠܗܘܢ ܫ̈ܒܝܠܐ ܫܦܝܪ̈ܐ܂  01:20 ܟܕ ܬܥܠ ܚܟܡܬܐ ܠܠܒܟ܂ ܘܝܕܥܬܐ ܠܢܦܫܟ ܬܒܣܡ܂  11:20 ܬܪܥܝܬܐ ܛܒܬܐ ܬܢܛܪܟ܂ ܘܣܘܟܠܐ ܕܟܐ̈ܢܐ ܢܫܘܙܒܟ܂  21:20 ܕܬܬܦܨܐ ܡܢ ܐܘܪ̈ܚܬܐ ܒܝܫ̈ܬܐ܂ ܘܡܢ ܓܒܪ̈ܐ ܕܡܡܠܠܝܢ ܗܦܝ̈ܟܬܐ/ܗܦܟ̈ܝܬܐ#3#/܂  31:20 ܕܫܒܩܝܢ ܐܘܪܚܐ ܬܪܝܨܬܐ܂ ܘܡܗܠܟܝܢ ܒܐܘܪܚܐ ܕܚܫܘܟܐ܂  41:20 ܘܚܕܝܢ ܠܡܥܒܕ ܒܝܫܬܐ܂ ܘܕܝܨܝܢ ܒܗܘܦܟܐ ܕܒܝܫܬ̈ܐ܂  51:20 ܐܘܪ̈ܚܬܗܘܢ ܡܥܩ̈ܡܢ ܘܡܦ̈ܬܠܝܢ ܫܒܝ̈ܠܝܗܘܢ܂  61:20 ܬܦܨܝܟ ܚܟܡܬܐ ܡܢ ܐܢܬܬܐ ܢܘܟܪܝܬܐ ܕܡܗܦܟܐ ܡ̈ܠܝܗܿ܂  71:20 ܕܫܒܩܬ ܡܪܒܝܢܐ ܕܛܠܝܘܬܗܿ܂ ܘܛܥܬ ܩܝܡܐ ܕܐܠܗܗܿ܂  81:20 ܛܥܬ ܐ̈ܣܟܦܬܐ ܕܒܝܬܗܿ܂ ܘܗ̈ܠܟܬܐ ܕܫܒܝ̈ܠܝܗܿ܂  91:20 ܟܠ ܕܥܐܠܝܢ ܠܘܬܗܿ ܠܐ ܗܦܟܝܢ܂ ܘܠܐ ܡܬܕܟܪܝܢ ܐܘܪܚܐ ܕܚ̈ܝܐ܀  02:20 ܗܠܟ ܗܟܝܠ ܒܐܘܪܚܐ ܕܛܒ̈ܐ܂ ܘܛܪ ܐܘܪܚܐ ܕܙܕܝܩ̈ܐ܂  12:20 ܡܛܠ ܕܬܪ̈ܝܨܐ ܥܡܪ̈ܝܢ ܒܐܪܥܐ܂ ܘܐܝܠܝܢ ܕܕܠܐ ܡܘܡ ܐܢܘܢ ܡܫܬܚܪܝܢ ܒܗܿ܂  22:20 ܘܚ̈ܛܝܐ ܣܝܦܝܢ ܡܢ ܐܪܥܐ܂ ܘܥܘ̈ܠܐ ܡܬܥܩܪܝܢ ܡܢܗܿ܂  10:30 ܒܪܝ ܠܐ ܬܛܥܐ ܢܡܘܣܝ܂ ܘܦܘܩ̈ܕܢܝ ܢܛܪ ܠܒܟ܂  20:30 ܡܛܠ ܕܢܘܓܪܐ ܕܝܘܡ̈ܬܐ ܘܫ̈ܢܝܐ ܕܚ̈ܝܐ ܢܬܬܘܣ̈ܦܢ ܠܟ܂  30:30 ܘܫܠܡܐ ܘܛܝܒܘܬܐ ܘܩܘܫܬܐ ܠܐ ܢܫܒܩܘܢܟ܂ ܐܠܐ ܩܛܘܪ ܐܢܘܢ ܒܨܘܪܟ܂ ܘܟܬܘܒ ܐܢܘܢ ܥܠ ܠܘܚ̈ܐ ܕܠܒܟ܂  40:30 ܕܬܫܟܚ ܪ̈ܚܡܐ ܘܛܝܒܘܬܐ ܘܣܘܟܠܐ܂ ܩܕܡ ܐܠܗܐ ܘܩܕܡ ܒܢ̈ܝ ܐܢܫܐ܀  50:30 ܣܒܪ ܒܡܪܝܐ ܡܢ ܟܠܗ ܠܒܟ܂ ܘܥܠ ܚܟܡܬܐ ܕܢܦܫܟ ܠܐ ܬܬܟܠ܂  60:30 ܕܥܝܗܝ ܒܟܠܗܝܢ ܐܘܪ̈ܚܬܟ܂ ܘܗܼܘ ܬܪܨ ܫܒܝ̈ܠܝܟ܂  70:30 ܠܐ ܬܗܘܐ ܚܟܝܡ ܒܥܝܢ̈ܝ ܢܦܫܟ܂ ܐܠܐ ܕܚܠ ܡܢ ܡܪܝܐ ܘܣܛܝ ܡܢ ܒܝܫܬܐ܂  80:30 ܕܬܗܘܐ ܐܣܝܘܬܐ ܠܒܣܪܟ܂ ܘܕܘܗܢܐ ܠܓܪ̈ܡܝܟ܂  90:30 ܝܩܪ ܠܡܪܝܐ ܡܢ ܩܢܝܢܟ܂ ܘܡܢ ܪܝܫ ܟܠܗܝܢ ܥ̈ܠܠܬܟ܂  01:30 ܘܢܬܡܠܘܢ ܐܘܨܪ̈ܝܟ ܣܒܥܐ܂ ܘܡܥܨܪ̈ܬܟ ܢܒ̈ܥܢ ܚܡܪܐ܀  11:30 ܒܪܝ ܡܪܕܘܬܗ ܕܡܪܝܐ ܠܐ ܬܣܠܐ܂ ܘܠܐ ܬܡܐܢ ܠܟ ܒܡܟܣܢܘܬܗ܂  21:30 ܡܛܠ ܕܠܡܿܢ ܕܪܚܡ ܠܗ ܡܪܝܐ ܪܕܐ ܠܗ܂ ܐܝܟ ܐܒܐ ܕܪܕܐ ܠܒܪܗ܀܂  31:30 ܛܘܒܘܗܝ ܠܒܪܢܫܐ ܕܐܫܟܚ ܚܟܡܬܐ܂ \ܘܠܒܪ ܒܣܪܐ /ܘܠܒܪܢܫܐ#3#/ ܕܐܫܟܚ ܣܘܟܠܐ܂  41:30 ܡܛܠ ܕܛܒܐ ܗܝ ܬܐܓܘܪܬܗܿ ܡܢ ܬܐܓܘܪܬܐ ܕܣܐܡܐ܂ ܘܡܢ ܕܗܒܐ ܣܢܝܢܐ ܡܝܬܪ̈ܢ ܥ̈ܠܠܬܗܿ܂  51:30 ܝܩܝܪܐ ܗܝ ܓܝܪ ܡܢ ܟܐ̈ܦܐ ܛܒ̈ܬܐ܂ ܘܡܕܡ ܠܐ ܦܚܡ ܠܗܿ܂  61:30 ܢܘܓܪܐ ܕܝܘܡ̈ܬܐ ܒܝܡܝܢܗܿ܂ ܘܥܘܬܪܐ ܘܐܝܩܪܐ ܒܣܡܠܗܿ܂  71:30 ܐܘܪ̈ܚܬܗܿ ܐܘܪ̈ܚܬܐ ܐܢܝ̈ܢ ܒܣܝ̈ܡܬܐ܂ ܘܟܠܗܘܢ ܫ̈ܒܝܠܝܗܿ ܫܠܡܐ܂  81:30 ܐܝܠܢܐ ܗܝ ܕܚ̈ܝܐ ܠܐܝܠܝܢ ܕܡܚܡ̈ܣܢܝܢ ܒܗܿ܂ ܘܐܝܠܝܢ ܕܡܣܟܝܢ ܠܗܿ ܛܿܘܒܝܗܘܢ܀܂  91:30 ܡܪܝܐ ܒܚܟܡܬܗ ܣܡ ܫܬܐ̈ܣܝܗܿ ܕܐܪܥܐ܂ ܘܐܬܩܢ ܫܡܝܐ ܒܣܘܟܠܗ܂  02:30 ܘܒܝܕܥܬܗ ܐܬܒܙܥܘ/ܐܬܩܢ#3#/ ܬܗ̈ܘܡܐ܂ ܘܥܢ̈ܢܐ ܪܣ ܛܠܐ܂  12:30 ܒܪܝ ܠܐ ܢܙܠ ܒܥܝܢ̈ܝܟ ܠܡܛܪ ܝܘܠܦܢܝ ܘܬܪ̈ܥܝܬܝ܂  22:30 ܘܢܗܘܘܢ ܚ̈ܝܐ ܠܢܦܫܟ ܘܪܘܚܦܐ ܠܨܘܪܟ܂  32:30 ܘܗܝܕܝܢ ܬܗܠܟ ܒܐܘܪ̈ܚܬܟ ܒܣܒܪܐ܂ ܘܒܪܓܠܟ ܠܐ ܬܬܩܠ܂  42:30 ܘܬܕܡܟ ܘܠܐ ܬܕܚܠ܂ ܘܬܫܟܒ ܘܬܒܣܡ ܠܟ ܫܢܬܟ܂  52:30 ܘܠܐ ܬܕܚܠ ܡܢ ܕܠܘܚܝܐ ܕܡܢ ܫܠܝܐ܂ ܘܡܢ ܚܐܦܐ ܕܚ̈ܛܝܐ ܡܐ ܕܐܬܐ܂  62:30 ܡܛܠ ܕܡܪܝܐ ܢܗܘܐ ܥܡܟ܂ ܘܢܢܛܪ ܪܓܠܟ ܕܠܐ ܬܬܨܝܕ܂  72:30 ܠܐ ܬܬܟܠܐ ܠܡܥܒܕ ܕܫܦܝܪ ܟܡܐ ܕܣܦܩܐ ܒܐ̈ܝܕܝܟ/ܒܝܬ ܐܝ̈ܕܝܟ#3#/ ܠܡܥܒܕ܂  82:30 ܘܟܕ ܐܝܬ ܠܟ܂ ܠܐ ܬܐܡܪ ܠܚܒܪܟ ܕܙܠ ܘܬܐ ܬܘܒ ܡܚܪ ܘܐܬܠ ܠܟ܂  92:30 ܠܐ ܬܬܚܫܒ ܒܝܫܬܐ ܥܠ ܚܒܪܟ܂ ܕܝܬܒ ܥܡܟ ܒܫܠܝܐ܂  03:30 ܠܐ ܬܕܘܢ ܥܡ ܒܪܢܫܐ ܒܥܬܐ܂  13:30 ܘܠܐ ܬܛܢ ܒܓܒܪܐ ܥܘܠܐ܂ ܘܠܐ ܬܨܒܐ ܒܟܠܗܝܢ ܐܘܪ̈ܚܬܗ܂  23:30 ܡܛܠ ܕܛܡܐ ܗܘ ܥܘܠܐ ܩܕܡ ܡܪܝܐ܂ ܘܫܘ̈ܥܝܬܗ ܕܡܪܝܐ ܥܡ ܬܪ̈ܝܨܐ܂  33:30 ܠܘܛܬܗ ܕܡܪܝܐ ܒܒܬ̈ܝܗܘܢ ܕܥܘ̈ܠܐ܂ ܘܕܝܪܗܘܢ ܕܙܕܝܩ̈ܐ ܢܒܪܟ܂  43:30 ܘܢܣܚܘܦ ܠܡܡܝ̈ܩܢܐ܂ ܘܥܠ ܚܟܝ̈ܡܐ ܢܪܚܦ܂  53:30 ܐܝܩܪܐ ܢܐܪܬܘܢ ܚܟܝ̈ܡܐ܂ ܘܣܟ̈ܠܐ ܢܩܒܠܘܢ ܨܥܪܐ܀  10:40 ܫܡܥܘ ܒ̈ܢܝܐ ܡܪܕܘܬܗ ܕܐܒܐ܂ ܘܨܘܬܘ ܝܕܥܬܐ ܘܣܘܟܠܐ܂  20:40 ܡܛܠ ܕܝܘܠܦܢܐ ܛܒܐ ܝܗܒܬ ܠܟܘܢ܂ ܢܡܘܣܝ ܠܐ ܬܫܒܩܘܢ܂  30:40 ܒܪܐ ܓܝܪ ܗܘܝܬ ܠܐܒܝ܂ ܡܦܢܩܐ ܘܝܚܝܕܐ/ܘܝܚܝܕܝܐ#2#/ ܩܕܡ ܐܡܝ܂  40:40 ܘܐܠܦܢܝ ܘܐܡܪ ܠܝ܂ ܬܬܚܝܠ ܡܠܬܝ ܒܠܒܟ܂ ܛܪ ܦܘܩ̈ܕܢܝ ܘܚܝܝ܂ ܘܢܡܘܣܝ ܐܝܟ ܒܒܬܐ ܕܥܝܢܐ܂  50:40 ܩܢܝ ܚܟܡܬܐ ܘܩܢܝ ܣܘܟܠܐ܂ ܘܠܐ ܬܣܛܐ ܡܢ ܡܐܡܪܗ ܕܦܘܡܝ܂  60:40 ܠܐ ܬܫܒܩܝܗܿ ܕܬܢܛܪܟ܂ ܪܚܡܝܗܿ ܕܬܫܘܙܒܟ܂  70:40 ܪܝܫ ܚܟܡܬܐ ܩܢܝ ܚܟܡܬܐ܂ ܘܒܟܠܗ ܩܢܝܢܟ ܩܢܝ ܣܘܟܠܐ܂  80:40 ܚܒܒܝܗܿ ܕܬܪܡܪܡܟ܂ ܘܥܦܩܝܗܿ ܕܬܝܩܪܟ܂  90:40 ܘܬܣܝܡ ܒܪܝܫܟ ܝܐܝܘܬܐ ܕܪܘܚܦܐ܂ ܘܒܟܠܝܠܐ ܕܫܘܒܚܐ ܬܣܒܥܟ܀  01:40 ܫܡܥ ܒܪܝ ܘܩܒܠ ܡ̈ܠܝ܂ ܘܢܣ̈ܓܝܢ ܫ̈ܢܝܐ ܕܚܝ̈ܝܟ܂  11:40 ܐܘܪ̈ܚܬܐ ܕܚܟܡܬܐ ܐܠܦܬܟ܂ ܘܗܠܟܬܟ ܒܫ̈ܒܝܠܐ ܬܪ̈ܝܨܐ܂  21:40 ܘܡܐ ܕܡܗܠܟ ܐܢܬ ܠܐ ܢܙܘܥ̈ܢ ܗ̈ܠܟܬܟ܂ ܘܐܢ ܪܗܛ ܐܢܬ ܠܐ ܬܬܩܠ܂  31:40 ܚܡܣܢ ܒܡܪܕܘܬܝ ܘܠܐ ܬܫܒܩܝܗܿ܂ ܛܪܝܗܿ/ܢܛܪܝܗܿ#3#/ ܡܛܠ ܕܗܝ ܗܝ ܚܝ̈ܝܟ܂  41:40 ܒܐܘܪܚܐ ܕܚ̈ܛܝܐ ܠܐ ܬܐܙܠ܂ ܘܠܐ ܬܛܢ ܒܐܘܪܚܐ ܕܒܝܫ̈ܐ܂  51:40 ܘܒܐܬܪܐ ܕܫܪܝܢ ܠܐ ܬܥܒܪ ܒܗ܂ ܐܠܐ ܣܛܝ ܘܥܒܪ ܡܢܗ܂  61:40 ܠܐ ܓܝܪ ܕܡܟܝܢ ܥܕܡܐ ܕܥܒܕܝܢ ܒܝܫܬܐ܂ ܘܦܪܝܕܐ ܗܝ ܫܢܬܗܘܢ ܥܕܡܐ ܕܥܒܕܝܢ ܨܒܝܢܗܘܢ܂  71:40 ܡܛܠ ܕܡܐܟܘܠܬܗܘܢ ܡܐܟܘܠܬܐ ܗܝ ܕܥܘܼܠܐ܂ ܘܚܡܪܐ ܕܥܬܐ ܫܬܝܢ܂  81:40 ܐܘܪܚܐ ܕܝܢ ܕܙܕܝܩ̈ܐ ܐܝܟ ܢܘܗܪܐ ܡܙܗܪܐ܂ ܘܐܙܠ ܢܘܗܪܗܿ ܥܕܡܐ ܕܬܩܢ ܝܘܡܐ܂  91:40 ܐܘܪܚܐ ܕܝܢ ܕܪ̈ܫܝܥܐ ܚܫܘܟܐ ܗܝ܂ ܘܠܐ ܝܕܥܝܢ ܒܡܢܐ ܡܬܬܩܠܝܢ܂  02:40 ܒܪܝ ܨܘܬ ܡ̈ܠܝ܂ ܘܠܡܐܡܪܝ ܐܪܟܢ ܐܕܢܟ܂  12:40 ܠܐ ܢ̈ܙܠܢ ܒܥܝܢ̈ܝܟ܂ ܐܠܐ ܛܪ ܐ̈ܢܝܢ ܒܓܘܗ ܕܠܒܟ܂  22:40 ܡܛܠ ܕܚܝ̈ܐ ܐ̈ܢܝܢ ܠܡܿܢ ܕܡܫܟܚ ܠܗܝܢ܂ ܘܒܣܪܗ ܟܠܗ ܡܐܣܐ܂  32:40 ܒܟܠ ܙܘܗܪ ܛܪ ܠܒܟ܂ ܡܛܠ ܕܡܢܗ ܗܘ ܡܦܩܢܐ ܕܚܝ̈ܐ܂  42:40 ܐܥܒܪ ܡܢܟ ܦܘܡܐ ܥܩܝܡܐ/ܥܡܝܩܐ#3#/܂ ܘܪܢܝܐ ܕܥܬܐ ܐܪܚܩ ܡܢ ܣ̈ܦܘܬܟ܂  52:40 ܥܝܢ̈ܝܟ ܒܬܪܝܨܘܬܐ ܢܚܘܪ̈ܢ܂ ܘܬܡܪ̈ܝܟ ܢܬܪܨܘܢ ܠܩܘܒܠܟ܂  62:40 ܐܥܒܪ ܪܓܠܟ ܡܢ ܫ̈ܒܝܠܐ ܒܝܫ̈ܐ܂ ܘܟܠܗܝܢ ܐܘܪ̈ܚܬܟ ܢܬܩ̈ܢܢ܂  72:40 ܠܐ ܬܣܛܐ ܠܝܡܝܢܐ ܘܠܣܡܠܐ܂ ܐܠܐ ܐܥܒܪ ܪܓܠܟ ܡܢ ܒܝܫܬܐ܀  10:50 ܒܪܝ ܨܘܬ ܠܚܟܡܬܝ܂ ܘܠܡܐܡܪܝ/ܘܠܣܘܟܠܝ#3#/ ܐܪܟܢ ܐܕܢܟ܂  20:50 ܕܬܙܕܗܪ ܒܬܪܥܝܬܐ܂ ܘܝܕܥܬܐ ܣܦ̈ܘܬܟ ܢܢܛܪ̈ܢ܂  30:50 ܡܛܠ ܕܕܒܫܐ ܗܘ ܡ̈ܛܦܢ ܣܦܘ̈ܬܗܿ ܕܢܘܟܪܝܬܐ܂ ܘܪ̈ܟܝܟܢ ܡܢ ܡܫܚܐ ܡ̈ܠܝܗܿ܂  40:50 ܘܚܪܬܗܝܢ ܡܢ ܓܕ̈ܕܐ ܡܪܝܪܐ܂ ܚܪܝܦܐ ܗܝ ܓܝܪ ܡܢ ܣܝܦܐ ܕܬܪ̈ܝܢ ܦܘܡ̈ܘܗܝ܂  50:50 ܘܪ̈ܓܠܝܗܿ ܡܚ̈ܬܢ ܠܡܘܬܐ܂ ܫܝܘܠ ܗܠܟ̈ܬܗܿ ܡܣܡܟܐ܂  60:50 ܘܠܐ ܕܪܟܐ ܒܐܘܪܚܐ/ܒܐܪܥܐ#3#/ ܕܚ̈ܝܐ܂ ܬܘܫܐ ܐܢܘܢ ܓܝܪ ܫܒܝ̈ܠܝܗܿ ܘܠܐ ܝܕܝܥܝܢ܀܀  70:50 ܡܟܝܠ ܒܢ̈ܝܐ ܫܘܡܥܘܢܝ܂ ܘܠܐ ܬܣܛܘܢ ܡܢ ܡܐܡܪܗ ܕܦܘܡܝ܂  80:50 ܐܪܚܩ ܡܢܗܿ ܐܘܪܚܟ܂ ܘܠܐ ܬܬܩܪܒ ܠܬܪܥܐ ܕܒܝܬܗܿ܂  90:50 ܕܠܐ ܬܬܠ ܠܐܚܪ̈ܢܐ ܚܝܠܟ܂ ܘܫܢܝ̈ܟ ܠܐܝܠܝܢ ܕܠܐ ܡܪܚܡܢܝܢ܂  01:50 ܘܢܣܒܥܘܢ ܢܘܟܪ̈ܝܐ ܚܝܠܟ܂ ܘܠܐܘܬܟ ܬܥܠ/ܬܥܘܠ#3#/ ܠܒܝܬܐ ܕܢܘܟܪ̈ܝܐ܂  11:50 ܘܒܣܝܒܘܬܟ ܬܬܘܝܟ ܢܦܫܟ܂ ܡܐ ܕܓܡܪ ܒܣܪܐ ܕܓܘܫܡܟ܂  21:50 ܘܬܐܡܪ ܕܠܡܢܐ ܓܝܪ ܣܢܝܬ ܡܪܕܘܬܐ܂ ܘܡܟܣܢܘܬܐ ܐܣܠܝ ܠܒܝ܂  31:50 ܘܠܐ ܫܡܥܬ ܠܩܠܐ ܕܡ̈ܠܦܢܝ܂ ܘܠܡܫ̈ܡܥܢܝ ܠܐ ܨܠܝܬ ܐܕܢܝ܂  41:50 ܥܕ ܩܠܝܠ ܗܿܘܐ ܗܘܿܝܬ ܠܝ ܒܟܠ ܒܝܫ̈ܢ܂ ܒܟܢܘܫܬܐ ܘܒܥܕܬܐ܀܂  51:50 ܐܫܬܝ ܡ̈ܝܐ ܡܢ ܒܪܟ܂ ܘܪ̈ܕܝܐ ܡܢ ܡܥܝܢܟ܂  61:50 ܘܢܫܬܦܥܘܢ ܡܝ̈ܟ ܒܫ̈ܘܩܝܟ ܘܒܫ̈ܘܩܝܟ ܢܪܕܘܢ܂  71:50 ܘܢܗܘܘܢ ܠܟ ܒܠܚܘܕܝܟ܂ ܘܢܘܟܪ̈ܝܐ ܠܐ ܢܫܬܘܬܦܘܢ ܥܡܟ܂  81:50 ܘܢܗܘܐ ܒܪܝܟ ܡܒܘܥܟ܂ ܘܚܕܝ ܥܡ ܐܢܬܬ ܛܠܝܘܬܟ܂  91:50 ܐܝܠܬܐ ܕܪܚܡܬܐ ܘܕܝܨܬܐ ܕܪܚܡܬܐ܂ ܐܘܪ̈ܚܬܗܿ ܝܠܦ ܒܟܠ ܙܒܢ܂ ܘܒܪܚܡܬܗܿ ܪܥܝ܂  02:50 ܘܠܐ ܬܛܥܐ ܒܪܝ ܒܢܘܟܪܝܬܐ܂ ܘܐܦ ܠܐ ܬܥܦܩ ܥܘܒܗܿ ܕܢܘܟܪܝܬܐ܂  12:50 ܡܛܠ ܕܩܕܡ ܥܝ̈ܢܘܗܝ ܐ̈ܢܝܢ ܕܡܪܝܐ ܐܘܪ̈ܚܬܗ ܕܓܒܪܐ܂ ܘܟܠܗܘܢ ܫܒܝ̈ܠܘܗܝ ܓܠܝܢ ܩܕܡܘܗܝ܂  22:50 ܒܚ̈ܘܒܘܗܝ ܢܬܬܚܕ/ܡܬܬܚܕ#3#/ ܥܘܠܐ܂ ܘܒܚܒܠܐ ܕܚ̈ܛܗܘܗܝ ܢܬܦܟܪ܂  32:50 ܗܘ ܢܡܘܬ ܕܠܐ ܡܪܕܘ܂ ܘܒܣܘܓܐܐ ܕܛܥܝܘܬܗ ܢܬܛܥܐ܀  10:60 ܒܪܝ ܐܢ ܥܪܒܬ ܠܚܒܪܟ܂ ܐܫܠܡܬ ܐܝܕܟ ܠܢܘܟܪܝܐ܂  20:60 ܐܬܬܨܝܕܬ/ܐܬܨܝܕܬ#2#/ ܒܡܐܡܪܐ ܕܦܘܡܟ܂ ܘܐܬܬܚܕܬ ܒܡܡܠܠܐ ܕܣ̈ܦܘܬܟ܂  30:60 ܥܒܕ ܗܟܢܐ ܒܪܝ ܘܐܬܦܨܐ܂܂ ܡܛܠ ܕܥܠ ܐ̈ܦܝ ܚܒܪܟ ‍<‍ܥܒܪܬ#3#‍>‍ ܢܦܠܬ ܒܐ̈ܝܕܝ ܒܥܠܕܒܒܟ܂ ܓܪܓ ܗܟܝܠ ܚܒܪܟ ܕܥܪܒܬ ܥܠܘܗܝ܂  40:60 ܘܠܐ ܬܬܠ ܫܢܬܐ ܠܥܝܢ̈ܝܟ܂ ܐܦ ܠܐ ܢܘܡܬܐ ܠܓܒܝܢ̈ܝܟ܂  50:60 ܕܬܬܦܨܐ ܐܝܟ ܛܒܝܐ ܡܢ ܢܫܒܐ ܘܐܝܟ ܨܦܪܐ ܡܢ ܦܚܐ܂  60:60 ܐܬܕܡܐ/ܐܬܕܡܝ#3#/ ܠܫܘܫܡܢܐ ܘܚܙܝ ܐܘܪ̈ܚܬܗ܂ ܘܝܠܦ ܕܠܝܬ ܠܗ ܚܨܕܐ܂  70:60 ܘܠܝܬ ܠܥܠ ܡܢܗ ܫܠܝܛܐ܂ ܘܐܦ ܠܐ ܡܿܢ ܕܐܟܦ ܠܗ܂  80:60 ܘܡܛܝܒ ܠܗ ܡܢ ܩܝܛܐ ܠܚܡܗ܂ ܘܩܦܣ ܒܚܨܕܐ ܡܐܟܘܠܬܗ܂  90:60 ܥܕܡܐ ܠܐܡܬܝ ܕܡܟ ܐܢܬ ܚܒܢܢܐ܂܂ ܐܡܬܝ ܡܢ ܫܢܬܟ ܬܩܘܡ܂  01:60 ܩܠܝܠ ܬܢܘܡ ܘܩܠܝܠ ܬܕܡܟ܃ ܘܩܠܝܠ ܬܣܝܡ ܐܝܕܟ ܥܠ ܚܕܝܟ܃  11:60 ܬܐܬܐ ܥܠܝܟ ܡܣܟܢܘܬܐ ܘܬܕܪܟܟ ܨܪܝܟܘܬܐ܂ ܐܝܟ ܓܒܪܐ ܟܫܝܪܐ/ܛܒܠܪܐ#3#/܂  21:60 ܒܪ ܐܢܫܐ̈ ܣܟܠܐ܂ ܓܒܪܐ ܥܘܠܐ ܡܗܠܟ ܒܥܫܝܩܘܬܐ܂  31:60 ܪܡܙ ܒܥܝ̈ܢܘܗܝ ܘܬܟܣ ܒܪܓܠܗ܂ ܘܪܡܙ ܒܨܒ̈ܥܬܗ  41:60 ܘܡܬܗܦܟ ܒܠܒܗ܂ ܘܚܫܠ ܒܝܫܬܐ ܒܟܠܙܒܢ܂ ܘܫܓܫ ܒܝܬ ܬܪ̈ܝܢ܂  51:60 ܡܛܠ ܗܢܐ ܡܢ ܫܠܝܐ ܢܐܬܐ ܬܒܪܗ܂ ܘܡܢ ܫܠܝܐ ܢܬܬܒܪ܂ ܘܠܐ ܬܗܘܐ ܠܗ ܐܣܝܘܬܐ܀  61:60 ܫܬ ܐ̈ܢܝܢ ܕܣܢܐ ܡܪܝܐ܂ ܘܕܫܒܥ ܐܣܠܝܬ ܢܦܫܗ܂  71:60 ܥܝܢܐ ܪܡܬܐ ܘܠܫܢܐ ܕܓܠܐ܂ ܘܐ̈ܝܕܝܐ ܕܐ̈ܫܕܢ ܕܡܐ ܙܟܝܐ܂  81:60 ܘܠܒܐ ܕܡܬܚܫܒ ܡܚ̈ܫܒܬܐ ܕܥܬܐ܂ ܘܪܓܠܐ ܕܡܣܬܪܗܒܐ ܠܡܪܗܛ ܠܒܝܫܬܐ܂  91:60 ܘܣܗܕܐ ܕܓܠܐ ܕܡܡܠܠ ܟܕܒܘܬܐ܂ ܘܠܕܪܡܐ ܒܝܬ ܐ̈ܚܐ܂  02:60 ܛܪ ܒܪܝ ܦܘܩܕܢܐ ܕܐܒܘܟ܂ ܘܠܐ ܬܛܥܐ ܢܡܘܣܐ ܕܐܡܟ܂  12:60 ܩܒܘܥ ܐܢܘܢ ܒܠܒܟ ܐܡܝܢܐܝܬ܂ ܘܟܪܘܟ ܐܢܘܢ ܒܨܘܪܟ܂  22:60 ܘܡܐ ܕܡܗܠܟ ܐܢܬ܂ ܐܩܦ ܐܢܘܢ ܠܟ ܘܥܡܟ ܢܗܘܘܢ܂ ܛܪ ܐܢܘܢ ܕܢܢܛܪܘܢܟ܂ ܘܡܐ ܕܐܬܬܥܝܪܬ ܗܢܘܢ ܢܗܘܘܢ ܠܟ ܪܢܝܐ܂  32:60 ܫܪܓܐ ܗܘ ܓܝܪ ܦܘܩܕܢܐ ܘܢܡܘܣܐ ܢܘܗܪܐ܂ ܘܐܘܪܚܐ ܕܚ̈ܝܐ ܡܟܣܢܘܬܐ ܘܡܪܕܘܬܐ܂  42:60 ܕܬܢܛܪܟ ܡܢ ܐܢܬܬܐ ܒܝܫܬܐ܂ ܘܡܢ ܡܐܟܠ ܩܪܨܐ ܕܠܫܢܗܿ ܕܢܘܟܪܝܬܐ܂  52:60 ܠܐ ܬܪܓ ܫܘܦܪܗܿ ܒܠܒܟ܂ ܘܠܐ ܬܬܨܝܕ ܒܥܝܢ̈ܝܗܿ܂ ܘܠܐ ܬܫܒܝܟ ܒܬܡܪ̈ܝܗܿ܂  62:60 ܕܘܡܝܗܿ ܓܝܪ ܕܐܢܬܬܐ ܙܢܝܬܐ ܐܝܟ ܓܪܝܨܬܐ ܕܠܚܡܐ܂ ܘܐܢܬܬ ܓܒܪܐ ܢܦܫܐ ܝܩܝܪܬܐ ܨܝܕܐ܂  72:60 ܕܠܡܐ ܣܐܡ ܒܪܢܫܐ ܢܘܪܐ ܒܥܘܒܗ ܘܢܚ̈ܬܘܗܝ ܠܐ ܡܘܩܕ܂  82:60 ܐܘ ܕܠܡܐ ܡܗܠܟ ܓܒܪܐ ܥܠ ܓܘܡܪ̈ܐ ܕܢܘܪܐ ܘܪ̈ܓܠܘܗܝ ܠܐ ܡܬ̈ܟܘܝܢ܂  92:60 ܗܟܢܐ ܡܿܢ ܕܥܐܠ ܥܠ ܐܢܬܬ ܚܒܪܗ܂ ܘܩܪܒ ܠܗܿ ܠܐ ܢܙܟܐ܂  03:60 ܠܐ ܠܡܬܕܡܪܘ/ܠܡܬܬܕܡܪܘ#2#/ ܒܐܝܢܐ ܕܡܬܬܚܕ ܕܓܢܒ܂ ܕܓܢܒ ܓܝܪ ܕܢܣܒܥ ܢܦܫܗ ܕܟܦܢܐ܂  13:60 ܘܐܢ ܡܬܬܚܕ ܕܓܢܒ ܦܪܥ ܚܕ ܒܫܒܥܐ܂ ܘܟܠܗ ܩܢܝܢܐ ܕܒܝܬܗ ܝܗܒ܂  23:60 ܕܓܐܪ ܕܝܢ ܐܢܬܬܐ ܚܣܝܪ ܪܥܝܢܐ ܗܘ ܘܡܚܒܠ ܢܦܫܗ܂  33:60 ܘܗܘܝܘ ܥܒܿܕ ܕܢܩܪܘܒ ܠܗ ܨܥܪܐ ܘܢܕܪܟܝܘܗܝ܂ ܘܚܣܕܗ ܠܐ ܢܬܛܥܐ܂  43:60 ܚܡܬܗ ܓܝܪ ܕܓܒܪܐ ܡܛܠ ܕܡܠܝܐ ܛܢܢܐ܂ ܠܐ ܚܐܣ ܒܝܘܡܐ ܕܦܘܪܥܢܐ܂  53:60 ܘܠܐ ܢܣܒ ܒܐ̈ܦܐ ܕܩܘܪܒܢܐ܂ ܘܠܐ ܡܬܛܦܝܣ ܟܕ ܬܣܓܐ ܠܗ ܫܘܚܕܐ܀܀  10:70 ܒܪܝ ܛܪ ܡ̈ܠܝ܂ ܘܦܘܩ̈ܕܢܝ ܐܛܫܐ ܒܠܒܟ/ܒܓܘܟ#3#/܂  20:70 ܛܪ ܦܘܩ̈ܕܢܝ ܘܚܝܝ܂ ܘܢܡܘܣܝ ܐܝܟ ܒܒܬܐ ܕܥܝܢܐ܂  30:70 ܩܛܘܪ ܐܢܘܢ ܒܨܘܪܟ܂ ܘܟܬܘܒ ܐܢܘܢ ܥܠ ܠܘܚ̈ܐ ܕܠܒܟ܂  40:70 ܘܐܡܪ ܠܚܟܡܬܐ ܚܬܝ ܐܢܬܝ܂ ܘܠܣܘܟܠܐ ܩܪܝ ܡܕܥܐ܂  50:70 ܕܢܢܛܪܟ ܡܢ ܐܢܬܬܐ ܢܘܟܪܝܬܐ ܕܡܫ̈ܕܠܢܝܢ ܡ̈ܠܝܗܿ܂  60:70 ܡܛܠ ܕܡܢ ܟܘܬܐ ܕܒܝܬܗܿ ܘܡܢ ܟܣܣܛܪܘܢ ܐܕܝܩܬ܂  70:70 ܘܚܙܬ ܫܒܪ̈ܐ ܘܚܪܬ ܒ̈ܛܠܝܐ܂ ܘܒܚܣܝܪ̈ܝ ܪܥܝܢܐ  80:70 ܕܥܒܪܝܢ ܒܫܘܩܐ܂ ܥܠ ܓܢܒ ܙܘܝܬ̈ܐ ܕܫܒܝ̈ܠܝ ܒܝܬܗܿ܂  90:70 ܒܪܡܫܐ ܒܡܥܪ̈ܒܝ ܫܡܫܐ܂ ܒܚܫܘܟܐ ܕܠܠܝܐ ܘܒܥܡܛܢܐ܂  01:70 ܘܢܦܩܬ ܐܢܬܬܐ ܠܐܘܪܥܗ ܒܐܣܟܝܡܐ ܕܙܢܝܬܐ܂ ܕܡܦܪܕܐ ܠܒܗܘܢ ܕܥ̈ܠܝܡܐ܂  11:70 ܘܡܪܘܕܝܐ ܘܐܣܘܛܝܐ܂ ܘܒܒܝܬܗܿ ܪ̈ܓܠܝܗܿ ܠܐ ܫ̈ܠܝܢ܂  21:70 ܐܠܐ ܒܙܒܢ ܠܒܪ ܦܗܝܐ܂ ܘܒܙܒܢ ܒܫ̈ܘܩܐ ܘܒ̈ܙܘܝܬܐ ܟܡܢܐ܂  31:70 ܘܐܚܕܬܗ ܘܢܫܩܬܗ܂ ܘܐܚܨܦܬ ܐ̈ܦܝܗܿ ܘܐܡܪܬ ܠܗ܂  41:70 ܕܒܚ̈ܐ ܐܢܘܢ ܫ̈ܠܡܐ܂ ܝܘܡܢܐ ܦܪܥܬ ܢܕܪ̈ܝ܂  51:70 ܡܛܘܠ/ܒܬܪ#3#/ ܗܢܐ ܢܦܩܬ ܠܐܘܪܥܟ܂ ܕܡܣܟܝܐ ܗܘܝܬ ܠܡܚܙܝܟ ܘܐܫܟܚܬܟ܂  61:70 ܒܬܫܘܝܬܐ ܫܘܝܬ ܥܪܣܝ܂ ܘܒܩܪ̈ܡܐ ܡܨܪ̈ܝܐ ܩܪܡܬܗܿ܂  71:70 ܘܪܣܬ ܥܠ ܥܪܣܝ܂ ܡܘܪܐ ܘܟܘܪܟܡܐ ܘܩܘܢܡܐ܂  81:70 ܬܐ ܢܬܒܣܡ ܒܪܚܡܬܐ ܥܕܡܐ ܠܨܦܪܐ܂ ܘܢܥܦܩ ܚܕ ܠܚܕ ܒܪܓܬܐ܂  91:70 ܠܐ ܗܘܐ ܓܝܪ ܒܒܝܬܐ ܓܒܪܝ܂ ܐܙܠ ܠܗ ܒܐܘܪܚܐ ܪܚܝܩܬܐ܂  02:70 ܘܨܪܪܐ ܕܟܣܦܐ ܫܩܠ ܒܐܝܕܗ܂ ܘܠܝ̈ܘܡܬܐ ܗܘ ܣ̈ܓܝܐܐ ܐܬܐ ܠܒܝܬܗ܂  12:70 ܘܐܛܥܝܬܗ ܒܣܘܓܐܐ ܕܡ̈ܠܝܗܿ܂ ܘܒܫܘܘܕܠܐ ܕܣ̈ܦܘܬܗܿ ܠܘܬܗܿ ܢܬܦܬܗ܂  22:70 ܘܗܘ ܐܙܠ ܗܘܐ ܒܬܪܗܿ ܐܝܟ ܫܒܪܐ܂ ܘܐܝܟ ܬܘܪܐ ܕܐܙܠ ܠܘܬ ܛܒܚܐ܂ ܘܐܝܟ ܟܠܒܐ ܠܐܣܘܪܐ/ܠܐܣܘܪܝܐ#3#/܂  32:70 ܘܐܝܟ ܐܝܠܐ ܕܡܦܪܚ ܓܐܪܐ ܒܟܒܕܗ܂ ܘܡܣܬܪܗܒ ܐܝܟ ܚܝܘܬ ܟܢܦܐ ܠܦܚܐ܂ ܘܠܐ ܝܕܥ ܕܠܡܘܬܐ ܗܘ ܕܢܦܫܗ ܐܙܠ܂  42:70 ܡܟܝܠ ܒ̈ܢܝܐ ܫܘܡܥܘܢܝ܂ ܘܨܘܬܘ ܡ̈ܠܘܗܝ ܕܦܘܡܝ܂  52:70 ܠܐ ܢܨܛܠܐ ܠܒܟ ܠܐܘܪ̈ܚܬܗܿ܂ ܘܠܐ ܬܛܥܐ ܒܫ̈ܒܝܠܝܗܿ܂  62:70 ܡܛܠ ܕܣܘܓܐܐ ܕܩ̈ܛܝܠܐ ܐܪܡܝܬ܂ ܘܥܫܝܢ̈ܝܢ ܟܘܠܗܘܢ ܩ̈ܛܝܠܝܗܿ܂  72:70 ܐܘܪ̈ܚܬܐ ܕܒܝܬܗܿ ܐܘܪ̈ܚܬܐ ܐܢܝ̈ܢ ܕܫܝܘܠ܂ ܕܢܚ̈ܬܢ ܠܬܘ̈ܢܐ ܕܡܘܬܐ܀܂  10:80 ܡܛܠ ܗܢܐ ܚܟܡܬܐ ܐܟܪܙ ܘܣܘܟܠܐ ܢܥܢܝܟ܂  20:80 ܥܠ ܪܝܫ ܪ̈ܡܬܐ ܓܝܪ ܐܝܬܝܗܿ ܚܟܡܬܐ܂ \ܘܒܝܬ /ܘܒܢܬ#3# /ܘܒܒܝܬ#3# /ܘܒܝܢܬ#3#/ ܐܘܪ̈ܚܬܐ ܘܥܠ ܝܕ ܫܒܝ̈ܠܐ ܩܝܡܐ܂  30:80 ܘܥܠ ܬܪ̈ܥܐ ܒܦܘܡܗܿ ܩܪܝܐ܂ ܘܒܡ̈ܥܠܢܐ ܕܬܪ̈ܥܐ ܕܟܪ̈ܟܐ ܡܫܬܒܚܐ܂  40:80 ܘܐܡܪܐ ܠܟܘܢ ܓܒܪ̈ܐ ܩܪܝܐ ܐܢܐ܂ ܘܩܠܝ ܥܠ ܒܢ̈ܝ ܐܢܫܐ܂  50:80 ܕܢܣܬܟܠܘܢ ܫܒܪ̈ܐ ܥܪܝܡܘܬܐ܂ ܘܚܣܝܪ̈ܝ ܪܥܝܢܐ ܢܣܬܟܠܘܢ/ܢܕܥܘܢ#3#/ ܒܠܒܗܘܢ܂  60:80 ܫܘܡܥܘܢܝ ܡܛܘܠ ܕܫܪܝܪܬܐ ܗܘ ܡܡܠܠܐ ܐܢܐ܂ ܘܡܦܬܚ ܦܘܡܝ ܬܪܝܨܘܬܐ܂  70:80 ܩܘܫܬܐ ܗܘ ܓܝܪ ܪܢܐ ܦܘܡܝ܂ ܘܛܡ̈ܐܢ ܩܕܡܝ ܣܦܘ̈ܬܐ ܕܓܠܬ̈ܐ܂  80:80 ܘܒܙܕܝܩܘܬܐ ܐ̈ܢܝܢ ܟܠܗܝܢ ܡ̈ܠܝ ܦܘܡܝ܂ ܘܠܝܬ ܒܗܝܢ ܦܘܬܠܐ ܘܥܘܩܡܐ܂  90:80 ܘܟܠܗܝܢ ܓܠܝ̈ܢ ܐ̈ܢܝܢ ܠܐܝܢܐ ܕܡܫܬܘܕܥ ܠܗܝܢ܂ ܘܬܪ̈ܝܨܢ ܐܢܝ̈ܢ \ܠܐܝܢܐ ܕܨܒܐ /ܠܐܝܠܝܢ ܕܨܒܝܢ#3#/ ܠܡܕܥ ܐ̈ܢܝܢ܀  01:80 ܩܒܠܘ ܡܪܕܘܬܐ ܘܠܐ ܟܣܦܐ܂ ܘܓܒܘ ܠܟܘܢ ܝܕܥܬܐ ܛܒ ܡܢ ܕܗܒܐ ܣܢܝܢܐ܂  11:80 ܡܛܠ ܕܛܒܐ ܗܝ ܚܟܡܬܐ ܛܒ ܡܢ ܕܗܒܐ ܣܢܝܢܐ܂ ܘܛܒ ܡܢ ܟܐ̈ܦܐ ܛܒܬ̈ܐ܂ ܘܡܕܡ ܠܐ ܦܚܡ ܠܗܿ܂  21:80 ܐܢܐ ܚܟܡܬܐ ܒܪܝܬ/ܩܢܝܬ#3#/ ܥܪܝܡܘܬܐ܂ ܘܝܕܥܬܐ ܘܬܪܥܝܬܐ ܐܢܐ ܩܢܝܐ܂  31:80 ܕܚܠܬܗ ܕܡܪܝܐ ܣܢܝܐ ܒܝܫܘܬܐ/ܒܝܫ̈ܬܐ#3#/܂ ܘܓܐܝܘܬܐ ܘܪܡܘܬܐ ܘܐܘܪܚܐ ܒܝܫܬܐ܂ ܘܦܘܡܐ ܗܦܝܟܐ ܣܢܝܐ ܐܢܐ܂  41:80 ܕܝܠܝ ܗܝ ܬܪܥܝܬܐ ܘܝܘܠܦܢܐ܂ ܕܝܠܝ ܗܘ ܣܘܟܠܐ ܘܕܝܠܝ ܗܝ ܓܢܒܪܘܬܐ܂  51:80 ܡܛܠܬܝ ܡ̈ܠܟܐ ܡܡܠܟܝܢ܂ ܘܫ̈ܠܝܛܢܐ ܒܕܩܝܢ ܙܕܝܩܘܬܐ܂  61:80 ܡܛܘܠܬܝ ܫ̈ܠܝܛܢܐ ܡܫܬܠܛܝܢ܂ ܘܪ̈ܘܪܒܢܐ ܘܟܠܗܘܢ ܕܝܿܢ̈ܐ ܕܙܕܝܩܘܬܐ܂  71:80 ܐܢܐ ܪܚܡܐ ܐܢܐ ܪ̈ܚܡܝ܂ ܘܐܝܠܝܢ ܕܒܥܝܢ ܠܝ ܢܫܟܚܘܢܢܝ܂  81:80 ܥܘܬܪܐ ܘܐܝܩܪܐ ܕܝܠܝ ܗܘ܂ ܘܩܢܝܢܐ ܥܬܝܩܐ ܘܙܕܝܩܘܬܐ܂  91:80 ܘܦܐܪ̈ܝ ܛܒܝܢ ܐܢܘܢ ܡܢ ܕܗܒܐ ܣܢܝܢܐ܂ ܘܥ̈ܠܠܬܝ ܡܢ ܣܐܡܐ ܓܒܝܐ܂  02:80 ܒܐܘܪܚܐ ܕܙܕܝܩܘܬܐ ܡܗܠܟܐ ܐܢܐ܂ ܘܒܓܘ ܫܒܝ̈ܠܐ ܕܕܝܢܐ܂  12:80 \ܕܐܘܪܬ /ܕܐܘܪܒܬ#2# /ܕܐܘܬܪ#3#/ ܠܪ̈ܚܡܝ ܣܒܪܐ܂ ܘܣܝܡ̈ܬܗܘܢ ܐܡܠܐ܂  22:80 ܡܪܝܐ ܒܪܢܝ ܒܪܝܫ ܒܪ̈ܝܬܗ܂ ܘܡܢ ܩܕܡ ܥܿܒ̈ܕܘܗܝ ܟܠܗܘܢ܂  32:80 ܘܡܢ ܩܕܡ ܥ̈ܠܡܐ ܐܬܩܢܢܝ܂ ܘܡܢ ܪܫܝܬܐ ܘܡܢ ܩܕܡ ܕܢܬܩܢ/ܕܢܥܒܕ#3#/ ܐܪܥܐ܂  42:80 ܥܕܠܐ ܢܗܘܘܢ ܬܗ̈ܘܡܐ ܐܬܝܠܕܬ܂ ܘܥܕܠܐ ܢܗܘܘܢ ܡ̈ܝܐ ܒܡ̈ܒܘܥܐ܂  52:80 ܘܥܕܠܐ ܢܬܩܢܘܢ ܛܘܪ̈ܐ܂ ܘܩܕܡ ܪ̈ܡܬܐ ܐܬܒܛܢܬ܂  62:80 ܥܕܠܐ ܢܥܒܕ ܐܪܥܐ ܘܢܚ̈ܠܐ܂ ܘܪܝܫ ܥܦܪܗܿ ܕܬܒܝܠ܂  72:80 ܟܕ ܡܬܩܢ ܫܡܝܐ ܥܡܗ ܗܘܝܬ܂ ܘܟܕ ܥܒܕ ܚܘܓܬܐ ܥܠ ܐ̈ܦܝ ܬܗ̈ܘܡܐ܂  82:80 ܘܟܕ ܐܥܫܢ ܥܢ̈ܢܐ ܡܢ ܠܥܠ܂ ܘܟܕ ܐܥܫܢ ܡܒ̈ܘܥܐ ܕܬܗ̈ܘܡܐ܂  92:80 ܟܕ ܣܡ ܢܡܘܣܐ ܠܝܡܐ܂ ܘܡ̈ܝܐ ܠܐ ܥܒܪܝܢ ܦܘܡܗ܂ ܘܟܕ ܥܒܕ ܫܬܐ̈ܣܝܗܿ ܕܐܪܥܐ܂  03:80 ܥܡܗ ܡܬܩܢܐ ܗܘܝܬ܂ ܒܝ ܚܕܐ ܗܘܐ ܟܠ ܝܘܡ܂ ܘܒܟܠܙܒܢ ܩܕܡܘܗܝ/ܩܘܕܡܘܗܝ#3#/ ܚܕܝܐ ܗܘܝܬ܂  13:80 ܚܕܝܐ ܗܘܝܬ ܒܬܒܝܠ ܐܪܥܗ܂ ܘܡܫܬܒܚܐ ܗܘܝܬ ܒܒ̈ܢܝ ܐܢܫܐ܂  23:80 ܡܟܝܠ ܒܢ̈ܝܐ ܫܘܡܥܘܢܝ/ܫܡܥܘܢܝ#2#/܂ ܛܘܒܘܗܝ ܠܡܿܢ ܕܢܛܪ ܐܘܪ̈ܚܬܝ܂  33:80 ܫܡܥܘ ܡܪܕܘܬܐ ܘܐܬܚܟܡܘ ܘܠܐ ܬܛܥܘܢ܂  43:80 ܛܘܒܘܗܝ ܠܒܪܢܫܐ ܕܢܫܡܥܢܝ܂ ܘܢܫܗܪ ܥܠ ܬܪ̈ܥܝ ܒܟܠܝܘܡ܂ ܘܢܛܪ ܐ̈ܣܟܦܬܐ ܕܬܪ̈ܥܝ܂  53:80 ܡܛܠ ܕܡܦܩ̈ܢܝ ܡܦܩ̈ܢܐ ܐܢܘܢ ܕܚ̈ܝܐ܂ ܘܢܦܩ ܨܒܝܢܐ ܡܢ ܡܪܝܐ܂  63:80 ܘܐܝܠܝܢ ܕܚܛܝܢ ܥܠܝ ܢܦܫܗܘܢ ܢܟܝܢ܂ ܘܟܠܗܘܢ ܣ̈ܢܐܝ ܪ̈ܚܡܐ ܐܢܘܢ ܕܡܘܬܐ܂  10:90 ܚܟܡܬܐ ܒܢܬ ܒܝܬܐ܂ ܘܐܩܝܡܬ ܒܗ ܫܒܥܐ ܥܡ̈ܘܕܝܢ܂  20:90 ܘܢܟܣܬ ܢܟܣܬܗܿ܂ ܘܡܙܓܬ ܚܡܪܗܿ ܘܛܝܒܬ ܦܬܘܪ̈ܝܗܿ܂  30:90 ܘܫܕܪܬ ܥܒܼ̈ܕܝܗܿ ܕܢܩܪܘܢ ܥܠ ܪ̈ܡܬܐ ܘܢܐܡܪܘܢ܂  40:90 ܡܢܘ ܕܫܒܪ ܢܐܬܐ ܠܘܬܝ܂ ܘܕܚܣܝܪ ܪܥܝܢܗ ܘܐܡܪ ܠܗ܂  50:90 ܬܘ ܐܟܘܠܘ ܡܢ ܠܚܡܝ܂ ܘܐܫܬܘ ܡܢ ܚܡܪܐ ܕܡܙܓܬ܂  60:90 ܘܐܢܝܚܘ ܡܢܟܘܢ ܚܣܝܪܘܬ ܪܥܝܢܟܘܢ ܘܚܝܘ܂ ܘܐܘܪܚܐ ܬܪܝܨܬܐ ܐܬܪܥܘ܂  70:90 ܡܪܕܘܬܐ ܠܒܝܫܐ ܝܗܒܐ ܠܗ ܨܥܪܐ܂ ܘܡܟܣ ܠܥܘܠܐ ܡܘܡܗ܂  80:90 ܠܐ ܬܟܣ ܠܒܝܫܐ ܕܠܐ ܢܣܢܝܟ܂ ܐܠܐ ܐܟܣ ܠܚܟܝܡܐ ܕܢܪܚܡܟ܂  90:90 ܗܒ ܐܦܬܐ ܠܚܟܝܡܐ ܕܬܘܒ ܢܬܚܟܡ܂ ܘܐܘܕܥ ܠܙܕܝܩܐ ܕܢܘܣܦ ܥܠ ܝܘܠܦܢܗ܀  01:90 ܪܝܫ ܚܟܡܬܐ ܕܚܠܬܗ ܕܡܪܝܐ܂ ܘܝܕܥܬܐ ܕܙܕܝܩ̈ܐ ܣܘܟܠܐ܂  11:90 ܡܛܠ ܕܒܗܿ ܢܣܓܘܢ ܝܘܡ̈ܬܟ܂ ܘܢܬܬܘ̈ܣܦܢ ܠܟ ܫ̈ܢܝܐ ܕܚ̈ܝܐ܂  21:90 ܒܪܝ ܐܢ ܚܟܝܡ ܐܢܬ܂ ܠܢܦܫܟ ܚܟܝܡ ܐܢܬ ܘܠܪ̈ܚܡܝܟ܂ ܘܐܢ ܬܗܘܐ ܒܝܫ܂ ܒܠܚܘܕܝܟ ܬܕܠܐ ܐ̈ܢܝܢ ܒܝܫ̈ܬܟ܂ ܐܝܢܐ ܕܣܪܒ ܕܓܠܐܝܬ܂ ܪܥܐ ܪ̈ܘܚܝܢ܂ ܘܪܕܦ ܥܘܦܐ ܕܫܡܝܐ܂ ܫܒܩ ܓܝܪ ܐܘܪܚܐ ܕܟܪܡܗ܂ ܘܛܥܐ ܫܒ̈ܝܠܝ ܦܘܠܚܢܗ܂ ܠܡܪܕܐ ܒܚܘܪܒܐ ܕܠܐ ܡ̈ܝܢ܂ ܘܡܢ ܐܝܕܐ ܕܕܪܝܫܐ ܪܕܐ ܒܨܗܝܐ܂ ܐܦ ܗܘ ܢܟܢܫ ܠܐ ܡܕܡ܂܀  31:90 ܐܢܬܬܐ ܚܣܝܪܬ ܪܥܝܢܐ ܡܫܕܠܢܝܐ܂ ܘܠܐ ܝܕܥܐ ܒܗܬܬܐ܂  41:90 ܝܬܒܐ ܥܠ ܬܪܥܐ ܕܒܝܬܗܿ܂ ܥܠ ܟܘܪܣܝܐ ܪܡܐ܂  51:90 ܘܩܪܝܐ ܠܥܒܪ̈ܝ ܐܘܪܚܐ ܕܬܪ̈ܝܨܢ ܐܘܪ̈ܚܬܗܘܢ ܘܐܡܪܐ܂  61:90 ܡܢܘ ܕܫܒܪ ܢܐܬܐ ܠܘܬܝ܂ ܘܕܚܣܝܪ ܪܥܝܢܗ ܘܐܡܪ ܠܗ܂  71:90 ܡ̈ܝܐ ܓܢܝ̈ܒܐ ܚܠܝܢ܂ ܘܠܚܡܐ ܡܛܫܝܐ ܒܣܝܡ܂  81:90 ܘܠܐ ܝܕܥ ܕܓܢܒܪ̈ܐ ܠܘܬܗܿ ܐܒܕܝܢ܂ ܘܒܥܘܡܩܐ ܕܫܝܘܠ ܟܠ ܕܡܙܕܡܢܝܢ ܠܗܿ܂ ܐܠܐ ܫܘܪ܂ ܘܠܐ ܬܫܬܘܚܪ ܒܐܬܪܐ ܗܿܘ܂ ܘܠܐ ܬܨܕ ܒܗ ܥܝܢܟ܂ ܗܟܢܐ ܓܝܪ ܬܥܒܪ ܡ̈ܝܐ ܢܘܟܪ̈ܝܐ܂ ܘܢܗܪܐ ܢܘܟܪܝܐ ܬܥܒܪ܂ ܘܬܣܛܐ ܡܢ ܡ̈ܝܐ ܢܘܟܪ̈ܝܐ܂ ܘܡܢ ܡ̈ܝܐ ܢܘܟܪ̈ܝܐ ܠܐ ܬܫܬܐ܂ ܡܛܠ ܕܣܘܓܐܐ ܕܝܘܡ̈ܬܐ ܘܫ̈ܢܝܐ ܕܚ̈ܝܐ ܢܬܬܘ̈ܣܦܢ ܠܟ܀܂  10:01 ܒܪܐ ܚܟܝܡܐ ܡܚܕܐ ܠܐܒܘܗܝ܂ ܘܒܪܐ ܚܣܝܪ ܪܥܝܢܐ ܡܒܗܬ ܠܐܡܗ܂  20:01 ܠܝܬ ܝܘܬܪܢ ܒܣ̈ܝܡܬܗ ܕܥܘܠܐ܂ ܙܕܝܩܘܬܐ ܕܝܢ ܡܦܨܝܐ ܡܢ ܡܘܬܐ܂  30:01 ܠܐ ܓܝܪ ܡܟܦܢ ܡܪܝܐ ܢܦܫܗ ܕܙܕܝܩܐ܂ ܘܩܢܝܢܐ ܕܥܘ̈ܠܐ ܡܣܚܦ܂  40:01 ܡܣܟܢܘܬܐ ܡܡܟܟܐ ܠܓܒܪܐ܂ ܐ̈ܝܕܝܐ ܕܝܢ ܕܟܫܝܪ̈ܐ ܡܥܬܪ̈ܢ܂  50:01 ܕܦܠܚ ܒܩܝܛܐ ܒܪܐ ܗܘ ܣܟܘܠܬܢܐ܂ ܘܕܕܡܟ ܒܚܨܕܐ ܒܪܐ ܗܘ ܡܒܗܬܢܐ܂  60:01 ܒܘܪܟܬܐ ܬܗܘܐ/ܕܡܪܝܐ#3#/ ܥܠ ܪܝܫܗ ܕܙܕܝܩܐ܂ ܘܠܦܘܡܐ ܕܥܿܘ̈ܠܐ ܢܟܣܐ ܥܘܼܠܐ܂  70:01 ܥܘܗܕܢܗ ܕܙܕܝܩܐ ܠܒܘܪܟܬܐ܂ ܘܫܡܐ/ܘܫܪܓܐ#3#/ ܕܥܘ̈ܠܐ ܢܕܥܟ܂  80:01 ܕܚܟܝܡ ܠܒܗ ܢܩܒܠ ܦܘܩܕܢܐ܂ ܘܕܫ̈ܛܝܢ ܣ̈ܦܘܬܗ ܡܬܬܚܕ܂  90:01 ܕܡܗܠܟ ܒܬܡܝܡܘܬܐ ܢܐܙܠ/ܐܙܿܠ#3#/ ܒܣܒܪܐ܂ ܘܕܡܥܩܡ̈ܢ ܐܘܪ̈ܚܬܗ ܢܬܝܕܥ܂  01:01 ܕܪܡܙ ܒܥܝ̈ܢܘܗܝ ܒܢܟܠܐ ܝܗܒ ܟܐܒܐ܂ ܘܕܡܟܣ ܓܠܝܐܝܬ ܥܒܕ ܫܠܡܐ܂  11:01 ܡܒܘܥܐ/ܡܦܩܢܐ#3#/ ܕܚܝ̈ܐ ܦܘܡܗ ܕܙܕܝܩܐ܂ ܘܠܦܘܡܗܘܢ ܕܥܿܘ̈ܠܐ ܢܟܣܐ ܥܘܼܠܐ܂  21:01 ܣܢܐܬܐ ܬܓܪܓ ܕܝܢܐ܂ ܘܠܟܠܗܘܢ ܥܘ̈ܠܐ ܬܟܣܐ ܒܗܬܬܐ܂  31:01 ܡܿܢ ܕܡܢ ܣ̈ܦܘܬܗ ܡܦܩ ܚܟܡܬܐ܂ ܒܫܒܛܐ ܫܩܦ ܠܓܒܪܐ ܚܣܝܪ ܠܒܐ܂  41:01 ܚ̈ܟܝܡܐ ܢܛܫܘܢ ܝܕܥܬܐ܂ ܘܦܘܡܐ ܡܣܪܗܒܐ ܩܪܝܒ ܗܘ ܠܬܒܪܐ܂  51:01 ܩܢܝܢܐ ܕܥܬܝܪ̈ܐ ܟܪ̈ܟܐ ܥܫܝ̈ܢܐ܂ ܘܬܒܪܐ ܕܡܣ̈ܟܢܐ ܡܣܟܢܘܬܗܘܢ܂  61:01 ܥܿܒܕܗ ܕܙܕܝܩܐ ܠܚ̈ܝܐ܂ ܘܥ̈ܠܠܬܗ ܕܥܘܠܐ ܠܚܛܝܬܐ܂  71:01 ܐܘܪܚܐ ܕܚ̈ܝܐ ܢܛܪܐ ܡܪܕܘܬܐ܂ ܘܕܣܢܐ ܡܟܣܢܘܬܐ ܛܥܐ/ܣܟܠܐ ܗܘ#3#/܂  81:01 ܡ̈ܟܡܢܢ ܒܥܠܕܒܒܘܬܐ ܣ̈ܦܘܬܐ ܕܥܘ̈ܠܐ܂ ܘܕܡܦܩ/ܘܕܣܦܩ#3#/ ܠܘܛܬܐ ܚܣܝܪ ܪܥܝܢܐ ܗܘ܀  91:01 ܒܣܘܓܐܐ ܕܡ̈ܠܐ ܠܐ ܡܬܦܨܐ ܥܘܠܐ܂ ܘܕܚܣܟ ܣ̈ܦܘܬܗ ܣܟܘܠܬܢ܂  02:01 ܣܐܡܐ ܓܒܝܐ ܠܫܢܗ/ܣܦܘ̈ܬܗ#3#/ ܕܙܕܝܩܐ܂ ܘܠܒܐ ܕܥܘ̈ܠܐ ܡܪܬܐ/ܡܪܝܪܬܐ#3#/ ܗܘ܂  12:01 ܣ̈ܦܘܬܗ ܕܙܕܝܩܐ ܣܓܝ ܡܪ̈ܚܡܢܝܢ܂ ܘܫ̈ܛܝܐ ܒܚܣܝܪܘܬ ܪܥܝܢܗܘܢ ܢܡܘܬܘܢ܂  22:01 ܒܘܪܟܬܗ ܕܡܪܝܐ ܡܥܬܪܐ܂ ܘܟܐܒܐ ܠܐ ܢܗܘܐ ܥܡܗܿ܂  32:01 ܣܟܠܐ ܟܕ ܓܚܟ ܥܒܕ ܒܝܫܬܐ܂ ܘܚܟܡܬܐ ܠܓܒܪܐ ܣܘܟܠܗ܂  42:01 ܥܘܠܐ ܠܐܒܕܢܐ ܡܬܢܥܓ܂ ܘܣܒܪܐ ܡܬܝܗܒ ܠܙܕܝܩ̈ܐ܂  52:01 ܐܝܟ ܕܡܢ ܫܠܝܐ ܥܒܪܐ ܥܠܥܠܐ܂ ܗܟܢܐ ܢܐܒܕ ܥܘܠܐ ܘܠܐ ܢܫܬܟܚ܂ ܙܕܝܩܐ ܕܝܢ ܢܬܬܣ̈ܝܡܢ ܫܬܐ̈ܣܘܗܝ ܠܥܠܡ܂  62:01 ܐܝܟܢܐ ܕܒܣܪ̈ܐ ܠܫ̈ܢܐ ܢܟ̈ܝܢ ܘܬܢܢܐ ܠܥܝ̈ܢܐ܂ ܗܟܢܐ ܢܟܐ ܥܘܼܠܐ ܠܥܒ̈ܘܕܘܗܝ܂  72:01 ܕܚܠܬܗ ܕܡܪܝܐ ܬܘܣܦ ܝܘܡ̈ܬܐ܂ ܘܫ̈ܢܝܗܘܢ ܕܥܘ̈ܠܐ ܢܬܒܨܪ̈ܢ܂  82:01 ܣܒܪܗܘܢ ܕܙܕܝ̈ܩܐ ܒܚܕܘܬܐ܂ ܘܣܒܪܐ ܕܥܘ̈ܠܐ ܢܐܒܕ܂  92:01 ܡܥܫܢܐ ܐܘܪܚܗ ܕܡܪܝܐ ܠܬܡ̈ܝܡܐ܂ ܘܬܒܪܐ ܠܥܒ̈ܕܝ ܥܘܼܠܐ܂  03:01 ܙܕܝܩܐ ܠܥܠܡ ܠܐ ܢܙܘܥ܂ ܘܥܘ̈ܠܐ ܠܐ ܢܥܡܪܘܢ ܒܐܪܥܐ܂  13:01 ܦܘܡܗ ܕܙܕܝܩܐ ܡܡܠܠ ܚܟܡܬܐ܂ ܘܠܫܢܐ ܗܦܝܟܐ/ܗܦܟܝܐ#3#/ ܢܬܦܣܩ܂  23:01 ܣ̈ܦܘܬܗ ܕܙܕܝܩܐ ܝܕܥ̈ܢ ܛܝܒܘܬܐ܂ ܘܦܘܡܗܘܢ ܕܥܘ̈ܠܐ ܗ̈ܦܝܟܬܐ܂  10:11 ܡܣܐ̈ܬܐ ܕܢܟܠܐ ܡܣܠܐ ܡܪܝܐ܂ ܘܒܡܬ̈ܩܠܐ ܬܪ̈ܝܨܐ ܨܒܐ܂  20:11 ܐܬܪ ܕܥܐܠܐ ܙܠܝܠܘܬܐ ܥܐܠ ܨܥܪܐ܂ ܘܠܡܟܝ̈ܟܐ ܚܟܡܬܐ܂  30:11 ܣܒܪܐ ܕܬܪ̈ܝܨܐ ܢܬܒܢܐ܂ ܘܪܡܘܬܐ ܕܥܘ̈ܠܐ ܬܣܬܚܦ܂  40:11 ܠܐ ܡܗܢܐ ܥܘܬܪܐ ܒܝܘܡܐ ܕܪܘܓܙܐ܂ ܙܕܝܩܘܬܐ ܕܝܢ ܡܦܨܝܐ ܡܢ ܡܘܬܐ܂  50:11 ܙܕܝܩܘܬܗ ܕܬܡܝܡܐ ܬܬܪܘܨ ܐܘܪܚܗ܂ ܘܒܥܘܼܠܗ ܢܦܠ ܥܿܘܠܐ܂  60:11 ܙܕܝܩܘܬܗܘܢ ܕܬܪ̈ܝܨܐ ܬܦܨܐ ܐܢܘܢ܂ ܘܥܘ̈ܠܐ ܒܥܘܼܠܗܘܢ ܢܬܬܚܕܘܢ܂  70:11 ܡܐ ܕܡܝܬ ܓܒܪܐ ܥܘܠܐ ܐܒܕ/ܐܥܒܕ#3#/ ܣܒܪܗ܂ ܘܣܒܪܗܘܢ ܕܒܝܫ̈ܐ ܐܒܕ܂  80:11 ܙܕܝܩܐ ܡܢ ܐܘܠܨܢܐ ܢܬܦܨܐ܂ ܘܢܥܘܠ ܥܘܠܐ ܚܠܦܘܗܝ܂  90:11 ܥܘܠܐ ܒܦܘܡܗ ܡܚܒܠ ܚܒܪܗ܂ ܘܙܕܝܩ̈ܐ ܒܝܕܥܬܐ ܢܬܥܫܢܘܢ܂  01:11 ܒܛܒ̈ܬܗܘܢ ܕܙܕܝܩ̈ܐ ܬܥܫܢ ܡܕܝܢܬܐ܂ ܘܒܐܒܕܢܗܘܢ ܕܥܘ̈ܠܐ ܬܚܕܐ܂  11:11 ܒܒܘܪ̈ܟܬܗܘܢ ܕܬܪ̈ܝܨܐ ܬܬܪܝܡ ܡܕܝܢܬܐ܂ ܘܒܦܘܡܗܘܢ/ܘܒܐܒܕܢܗܘܢ#3#/ ܕܥܘ̈ܠܐ ܬܣܬܚܦ܂  21:11 ܕܫܐܛ ܠܚܒܪܗ ܚܣܝܪ ܪܥܝܢܐ ܗܘ܂ ܘܓܒܪܐ ܣܟܘܠܬܢܐ ܒܫܬܩܐ ܥܡܪ܂  31:11 ܐܟܠܩܪܨܐ ܓܠܐ ܐܪܙܐ܂ ܘܕܡܗܝܡܢ ܒܪܘܚܗ ܟܣܐ ܡܠܬܐ܂  41:11 ܥܡܐ ܕܡܕܒܪܢܐ ܠܝܬ ܠܗ ܢܦܠ܂ ܘܦܘܪܩܢܗ ܒܡܠܼܟܐ ܣܓܝܐܐ܂  51:11 ܒܝܫܐ ܡܒܐܫ ܡܐ ܕܐܪܥ ܠܙܕܝܩܐ܂ ܡܛܠ ܕܣܢܐ ܠܕܡܣܟܝܢ ܠܣܒܪܐ܂  61:11 ܐܢܬܬܐ ܡܪܚܡܢܝܬܐ ܡܣܡܟܐ ܬܫܒܘܚܬܐ ܠܓܒܪܐ܂ ܟܘܪܣܝܐ ܕܝܢ ܕܨܥܪܐ ܐܢܬܬܐ ܣܢܝܬ ܫܪܪܐ܂ ܚܒ̈ܢܢܐ ܐܦ ܒܥܘܬܪܗܘܢ/ܒܥܘܠܘܬܗܘܢ#3#/ ܗܘܝܢ ܨܪ̈ܝܟܝܢ܂ ܘܥܫ̈ܝܢܐ ܡܣܡܟܝܢ ܝܕܥܬܐ܂  71:11 ܓܒܪܐ ܚܣܝܐ ܪܡܐ ܠܢܦܫܗ ܚ̈ܘܒܠܐ ܛܒ̈ܐ܂ ܘܡܘܒܕ ܦܓܪܗ ܓܒܪܐ ܕܠܐ ܡܪܚܡ܂  81:11 ܪܫܝܥܐ ܥܒܕ ܥܿܒ̈ܕܐ ܕܥܬܐ܂ ܘܕܙܪܥ ܙܕܝܩܘܬܐ ܩܘܫܬܐ ܗܘ ܐܓܪܗ܂  91:11 ܒܪܐ ܕܙܕܝܩܘܬܐ ܠܚܝ̈ܐ܂ ܘܕܥܒܕ ܒܝܫܬܐ ܠܡܘܬܐ܂  02:11 ܡܣܠܐ ܡܪܝܐ ܠܥܩ̈ܝܡܝ/ܠܥܡܝ̈ܩܝ#3#/ ܠܒܐ܂ ܘܨܒܐ ܒܐܝܠܝܢ ܕܕܠܐ ܡܘܡ ܐܢܘܢ ܒܐܘܪܚܐ܂  12:11 ܕܡܘܫܛ ܐܝܕܗ ܥܠ ܚܒܪܗ ܠܐ ܢܙܟܐ ܡܢ ܒܝܫܬܐ܂ ܘܙܪܥܐ ܕܙܕܝܩ̈ܐ ܢܬܦܨܐ܂  22:11 ܐܝܟ ܩܕܫܐ ܕܕܗܒܐ ܒܢܚܝܪܗܿ ܕܚܙܝܪܬܐ܂ ܗܟܢܐ ܗܝ ܐܢܬܬܐ ܫܦܝܪܬܐ ܣܪܝܬ/ܕܠܝܬ ܠܗܿ#3#/ ܛܥܡܐ܂  32:11 ܪܓܬܐ ܕܙܕܝܩ̈ܐ ܒܛܒ̈ܬܐ܂ ܘܣܒܪܗܘܢ ܕܥܘ̈ܠܐ ܒܪܘܓܙܐ܂  42:11 ܐܝܬ ܕܕܝܠܗ ܙܪܥ ܘܣܓܝ ܡܥܠ܂ ܘܐܝܬ ܕܕܠܐ ܕܝܠܗ ܡܟܢܫ ܘܙܥܘܪ ܗܘ ܠܗ܂  52:11 ܢܦܫܐ ܒܪܝܟܬܐ ܬܕܗܢ܂ ܘܠܝܛܐ ܬܘܒ ܢܬܬܠܝܛ܂  62:11 ܕܟܠܐ ܥܒܘܪܐ ܒܐܘܠܨܢܐ܂ ܢܫܒܩܝܘܗܝ ܠܒ̈ܥܠܕܒܒܘܗܝ܂ ܘܒܘܪܟܬܐ ܬܗܘܐ ܥܠ ܪܫܗ ܕܐܝܢܐ ܕܡܙܒܢ܂  72:11 ܕܒܥܐ ܛܒܬܐ ܒܥܐ ܨܒܝܢܐ܂ ܘܕܒܥܐ ܒܝܫܬܐ ܬܐܬܐ ܥܠܘܗܝ܂  82:11 ܕܬܟܝܠ ܥܠ ܥܘܬܪܗ ܢܦܠ܂ ܘܙܕܝܩ̈ܐ ܐܝܟ ܛܪ̈ܦܐ ܢܦܪܥܘܢ܂  92:11 ܕܒܢܐ ܒܝܬܗ ܒܥܬܐ܂ ܢܫܒܘܩ ܠܒ̈ܢܘܗܝ ܬܢܚ̈ܬܐ܂ ܕܠܐ ܟܐܫ ܒܒܝܬܗ܂ ܢܦܠܓ ܠܒ̈ܢܘܗܝ ܪ̈ܘܚܐ܂ ܘܣܟܠܐ ܢܗܘܐ ܥܒܼܕܐ ܠܚܟܝܡܐ܂  03:11 ܦܐܪ̈ܘܗܝ ܕܙܕܝܩܐ ܐܝܠܢܐ ܕܚ̈ܝܐ܂ ܘܡܬܒܕܪ̈ܢ ܢܦܫܬ̈ܐ ܕܥܘ̈ܠܐ܂  13:11 ܐܢ ܙܕܝܩܐ ܠܡܚܣܢ ܚܝܐ܃ ܪܫܝܥܐ ܘܚܛܝܐ ܐܝܟܐ ܡܫܬܟܚ܂  10:21 ܕܪܚܡ ܡܪܕܘܬܐ ܪܚܡ ܝܕܥܬܐ܂ ܘܕܣܢܐ ܡܟܣܢܘܬܐ ܣܟܠܐ ܗܘ܂  20:21 ܢܛܐܒ ܠܓܒܪܐ ܕܢܛܪ ܨܒܝܢܗ ܕܡܪܝܐ܃ ܘܓܒܪܐ ܥܘܠܐ ܢܬܚܝܒ܂  30:21 ܠܐ ܢܬܩܢ ܒܪ ܐܢܫܐ ܒܥܘܼܠܗ܂ ܘܥܩܪܐ ܕܙܕܝܩ̈ܐ ܠܐ ܢܙܘܥ܂  40:21 ܐܢܬܬܐ ܓܒܪܢܝܬܐ ܟܠܝܠܐ ܗܝ ܕܒܥܠܗܿ܂ ܘܐܝܟ ܒܠܛܝܬܐ ܘܬܘܠܥܐ ܒܩܝܣܐ܂ ܗܟܢܐ ܡܘܒܕܐ ܠܓܒܪܐ ܐܢܬܬܐ ܥܒܕܬ ܒܝܫ̈ܬܐ܀  50:21 ܡܚܫ̈ܒܬܗܘܢ ܕܙܕܝܩ̈ܐ ܕܝܢܐ܂ ܘܗܘܦܟܗܘܢ ܕܥܘ̈ܠܐ ܢܟܠܐ܂  60:21 ܡ̈ܠܐ ܕܥܘ̈ܠܐ ܟܡ̈ܢܢ ܠܕܡܐ܂ ܘܦܘܡܗܘܢ ܕܬܪ̈ܝܨܐ ܡܦܨܐ ܠܗܘܢ܂  70:21 ܢܬܗܦܟܘܢ ܥܘ̈ܠܐ ܘܠܐ ܢܫܬܟܚܘܢ܂ ܘܒܝܬܐ ܕܙܕܝܩ̈ܐ ܢܬܩܝܡ܂  80:21 ܠܦܘܡܐ ܣܟܘܠܬܢܐ ܡܫܒܚܝܢ ܒܢ̈ܝ ܐܢܫܐ܂ ܘܕܚܣܝܪ ܪܥܝܢܗ ܢܬܬܫܝܛ/ܢܬܫܝܛ#2#/܂  90:21 ܛܒ ܗܘ ܓܒܪܐ ܡܣܟܢܐ ܕܡܫܡܫ ܢܦܫܗ܂ ‍<‍ܛܒ#3#‍>‍ ܡܢ ܗܿܘ ܕܡܫܬܒܗܪ ܘܨܪܝܟ ܠܠܚܡܐ܂  01:21 ܙܕܝܩܐ ܝܕܥ ܡܢ ܢܦܫܐ ܕܒܥܝܪܗ܂ ܘܥܘ̈ܠܐ ܐܚܝܕܝܢ ܪ̈ܚܡܝܗܘܢ܂  11:21 ܕܦܠܚ ܒܐܪܥܐ ܢܣܒܥ ܠܚܡܐ܂ ܘܕܪܗܛ ܒܬܪ ܣܪܝܩܘܬܐ܂ ܚܣܝܪ ܪܥܝܢܐ ܗܘ܂  21:21 ܪܐܓ ܥܘܠܐ ܠܡܥܒܕ ܒܝܫܬܐ܂ ܘܥܩܪܐ ܕܙܕܝܩ̈ܐ ܢܫܘܚ܂  31:21 ܒܥܘܼܠܐ ܕܣܦ̈ܘܬܗ ܡܬܬܚܕ ܒܝܫܐ܂ ܘܦܠܛ ܙܕܝܩܐ ܡܢ ܐܘܠܨܢܐ܂  41:21 ܓܒܪܐ ܛܒܐ ܡܢ ܦܐܪ̈ܝ ܦܘܡܗ ܢܣܒܥ܂ ܘܟܠ ܒܪ ܐܢܫ ܐܝܟ ܥܒܿܕ/ܥܒܼܕ#2#/ ܐ̈ܝܕܘܗܝ ܡܬܦܪܥ܂  51:21 ܐܘܪܚܗ ܕܣܟܠܐ ܫܦܝܪܐ ܗܝ ܒܥܝܢ̈ܘܗܝ܂ ܘܕܡܫܬܡܥ ܠܡܠܼܟܐ ܚܟܝܡܐ ܗܘ܂  61:21 ܣܟܠܐ ܒܪ ܝܘܡܗ ܡܘܕܥ ܪܘܓܙܗ܂ ܘܥܪܝܡܐ ܡܛܫܐ ܨܥܪܗ܂  71:21 ܗܝܡܢܘܬܐ ܕܡܬܚܙܝܐ ܡܡܠܠ ܙܕܝܩܐ܂ ܘܣܗܕܐ ܕܥܘܼܠܐ ܢܟܘܠܬܢܐ ܗܘ܂  81:21 ܐܝܬ ܕܐܡܪܝܢ ܣܦܣܪܐ ܕܓܫܐ܂ ܠܫܢܐ ܕܝܢ ܕܚܟ̈ܝܡܐ ܡܐܣܐ܂  91:21 ܣܦܘܬ̈ܐ ܕܩܘܫܬܐ ܬܪ̈ܝܨܢ܂ ܘܣܗܕܐ ܡܣܪܗܒܐ ܥܘܠ ܗܘ ܠܫܢܗ܂  02:21 ܢܟܠܐ ܒܠܒܗ ܕܒܝܫܐ ܚܫܠ ܒܝܫܬܐ܂ ܘܐܝܠܝܢ ܕܡܬܡܠܟܝܢ ܫܠܡܐ ܬܗܘܐ ܠܗܘܢ ܚܕܘܬܐ܂  12:21 ܠܐ ܫܦܝܪ ܠܓܒܪܐ ܙܕܝܩܐ ܡܕܡ ܕܥܬܐ܂ ܘܥܘ̈ܠܐ ܡܠܝܢ ܒܝܫ̈ܬܐ܂  22:21 ܣ̈ܦܘܬܐ ܕܓ̈ܠܬܐ ܡܣܠܐ ܡܪܝܐ܂ ܘܨܒܐ ܒܐܝܠܝܢ ܕܥܒܕܝܢ ܗܝܡܢܘܬܐ܂  32:21 ܒܪ ܐܢܫܐ ܥܪܝܡܐ ܟܘܪܣܝܐ ܗܘ ܕܝܕܥܬܐ܂ ܘܠܒܐ ܕܣ̈ܟܠܐ ܩܪܐ ܠܒܝܫܬܐ܂  42:21 ܐܝܕܐ ܕܥܫܝ̈ܢܐ ܬܫܬܠܛ܂ ܘܢܟܝ̈ܠܐ ܢܗܘܘܢ ܠܡܕܐܬܐ܂  52:21 ܡܠܬܐ ܕܚܝܠܬܐ ܠܒܗ ܕܓܒܪܐ ܕܠܚܐ܂ ܘܡܠܬܐ ܛܒܬܐ ܡܚܕܝܐ ܠܗ܂  62:21 ܙܕܝܩܐ ܡܠܟ ܡܠܼܟܐ ܛܒܐ ܠܪܚܡܗ܂ ܘܐܘܪܚܗܘܢ ܕܥܘ̈ܠܐ ܬܛܥܐ ܐܢܘܢ܂  72:21 ܠܐ ܢܣܬܩܒܠ ܨܝܕܐ ܠܓܒܪܐ ܢܟܝܠܐ܂ ܘܩܢܝܢܐ ܝܩܝܪܐ ܒܪ ܐܢܫܐ ܓܒܝܐ܂  82:21 ܒܐܘܪܚܐ ܕܙܕܝܩܘܬܐ ܚܝ̈ܐ܂ ܘܐܘܪܚܐ ܕܐ̈ܟܬܢܐ ܠܡܘܬܐ܂  10:31 ܒܪܐ ܚܟܝܡܐ ܡܫܬܡܥ ܠܐܒܘܗܝ܂ ܘܒܪܐ ܒܝܫܐ ܕܠܐ ܡܩܒܠ ܟܐܬܐ ܢܐܒܕ܂  20:31 ܓܒܪܐ ܛܒܐ ܡܢ ܦܐܪ̈ܝ ܦܘܡܗ ܢܣܒܥ܂ ܘܢܦܫ̈ܬܗܘܢ ܕܥܘ̈ܠܐ ܢܐ̈ܒܕܢ܂  30:31 ܕܢܛܪ ܦܘܡܗ ܡܙܕܗܪ ܒܢܦܫܗ܂ ܘܕܦܬܚ ܣܦ̈ܘܬܗ ܥܒܕ ܬܒܪܐ ܠܢܦܫܗ܂  40:31 ܒܟܠܙܒܢ ܒܪ̈ܓܝܓܬܐ ܪܡܐ/ܐܪܡܐ#2#/ ܒܪܢܫܐ ܕܥܿܒܕܐ ܠܐ ܥܒܕ܂ ܘܢܦܫܐ ܕܥܫܝ̈ܢܐ ܬܕܗܢ܀  50:31 ܙܕܝܩܐ ܣܢܐ ܡܠܬܐ ܕܫܘܩܪܐ܂ ܘܥܘܠܐ ܢܒܗܬ ܘܢܚܦܪ܂  60:31 ܙܕܝܩܘܬܐ ܬܢܛܪ ܠܐܝܢܐ ܕܬܡܝܡ ܒܐܘܪܚܗ܂ ܘܠܚܛܝܐ ܬܘܒܕܝܘܗܝ ܚܛܝܬܗ܂  70:31 ܐܝܬ ܕܡܥܬܪ̈ܝܢ ܢܦܫܗܘܢ܂ ܘܡܕܡ ܠܝܬ ܠܗܘܢ܂ ܘܐܝܬ ܕܡܡܣܟܢ ܢܦܫܗ ܘܩܢܐ ܣܘܓܐܐ܂  80:31 ܦܘܪܩܢܐ ܕܢܦܫܗ ܕܓܒܪܐ ܥܘܬܪܗ܂ ܘܡܣܟܢܐ ܠܐ ܡܩܒܠ ܟܐܬܐ܂  90:31 ܢܘܗܪܐ ܕܙܕܝܩ̈ܐ ܢܪܘܙ܂ ܘܫܪܓܐ/ܘܫܡܐ#3#/ ܕܥܘ̈ܠܐ ܢܕܥܟ܂  01:31 ܒܪܢܫܐ ܒܝܫܐ ܒܨܥܪܐ ܥܒܕ ܒܝܫܬܐ܂ ܘܐܝܠܝܢ ܕܡܬܡܠܟܝܢ ܚ̈ܟܝܡܐ ܐܢܘܢ܂  11:31 ܩܢܝܢܐ ܕܡܢ ܥܘܼܠܐ ܢܙܥܪ܂ ܘܕܡܬܟܢܫ/ܘܕܡܟܢܫ#3#/ ܒܙܕܝܩܘܬܐ ܢܣܓܐ܂  21:31 ܛܒ ܗܘ ܒܪ ܐܢܫܐ ܕܡܫܪܐ/ܕܡܫܕܐ#3#/ ܠܡܥܕܪܘ܂ ܛܒ ܡܢ ܗܿܘ ܕܬܠܐ ܒܣܒܪܐ܂ ܘܐܝܠܢܐ ܕܚ̈ܝܐ ܡܝܬܐ ܣܒܪܐ܂  31:31 ܕܒܣܐ ܥܠ ܡܠܬܐ ܢܬܚܒܠ/ܡܬܚܒܠ#3#/ ܡܢܗܿ܂ ܘܕܕܚܠ ܡܢ ܦܘܩܕܢܐ ܢܫܬܘܙܒ܂ ܠܓܒܪܐ ܢܟܘܠܬܢܐ ܠܐ ܬܗܘܐ ܠܗ ܛܝܒܘ܂ ܘܓܒܪܐ ܚܟܝܡܐ ܕܬܪ̈ܝܨܢ/ܕܬܕ̈ܝܨܢ#2#/ ܥܒܝ̈ܕܬܗ܂ ܐܦ ܐܘܪܚܗ ܬܣܩ ܠܪܝܫ܀  41:31 ܢܡܘܣܐ ܕܚܟܡܬܐ ܡܒܘܥܐ ܗܘ ܕܚ̈ܝܐ܂ ܠܐܝܠܝܢ ܕܣܛܝܢ ܡܢ ܦܚ̈ܐ ܕܡܘܬܐ܂  51:31 ܣܘܟܠܐ ܛܒܐ ܝܗܒ ܪ̈ܚܡܼܐ/ܪ̈ܚܡܿܐ#3#/܂ ܘܐܘܪܚܐ ܕܥܘ̈ܠܐ ܠܐܒܕܢܐ܂  61:31 ܟܠ ܕܥܒܕ ܥܪܝܡܐ ܒܝܕܥܬܐ܂ ܘܣܟܠܐ ܡܡܠܠ ܣܪ̈ܝܩܬܐ/ܣܪܝܩܐܝܬ#2܂3#/܂  71:31 ܐܝܙܓܕܐ ܥܘܠܐ ܢܦܠ ܒܒܝܫܬܐ܂ ܘܐܝܙܓܕܐ ܡܗܝܡܢܐ ܐܣܝܐ ܗܘ܂  81:31 ܡܣܟܢܘܬܐ ܘܨܥܪܐ ܡܒܛܠܝܢ ܡܪܕܘܬܐ܂ ܘܕܢܛܪ ܡܟܣܢܘܬܐ ܢܫܬܒܚ܂  91:31 ܪܓܬܐ ܝܐܝܬܐ ܬܒܣܡ ܢܦܫܐ܂ ܘܛܡܐܘܬܐ ܕܥܘ̈ܠܐ ܦܪܝܩܐ ܗܝ ܡܢ ܝܕܥܬܐ܂  02:31 ܕܡܗܠܟ ܥܡ ܚܟܝܡܐ ܢܗܘܐ ܚܟܝܡ܂ ܘܕܡܗܠܟ ܥܡ ܣܟܠܐ ܢܒܐܫ ܠܗ܂  12:31 ܠܚ̈ܛܝܐ ܬܪܕܘܦ ܒܝܫܬܐ܂ ܘܙܕܝ̈ܩܐ ܢܫܬܠܡܘܢ ܠܛܒ̈ܬܐ܂  22:31 ܓܒܪܐ ܛܒܐ ܡܘܪܬ ܠܒܢܝ ܒܢ̈ܘܗܝ܂ ܘܡܬܢܛܪ ܠܙܕܝܩܐ ܥܘܬܪܗ ܕܚܛܝܐ܂ ܐܝܠܝܢ ܕܠܐ ܚܙܐ ܠܗܘܢ ܥܘܡܪܐ܂ ܫ̈ܢܝܐ ܣܓܝܐܬ̈ܐ ܐܘܒܕܘ ܥܘܬܪܐ܂ ܘܐܢܫ̈ܝܢ ܐܒܕܘ ܓܡܝܪܐܝܬ܂  42:31 ܟܠ ܕܚܐܣ ܥܠ ܫܒܛܗ ܣܢܐ ܠܒܪܗ܂ ܘܕܪܚܡ ܠܒܪܗ ܚܦܝܛܐܝܬ ܪܕܐ ܠܗ܂  52:31 ܙܕܝܩܐ ܐܟܠ ܘܣܒܥܐ ܢܦܫܗ܂ ܘܟܪܣܐ ܕܥܘ̈ܠܐ ܬܚܣܪ܂  10:41 ܐܢܬܬܐ ܚܟܝܡܬܐ ܒܢܬ ܒܝܬܐ܂ ܘܣܟܠܬܐ ܒܐ̈ܝܕܝܗܿ ܣܚܦܬܗ܂  20:41 ܕܡܗܠܟ ܒܬܪܝܨܘܬܐ ܕܚܠ ܡܢ ܡܪܝܐ܂ ܘܕܥܫܝܩ ܒܐܘܪܚܗ ܫܐܛ ܠܗ܂  30:41 ܒܦܘܡܗ ܕܣܟܠܐ ܙܩܬܐ ܘܨܥܪܐ܂ ܘܣ̈ܦܘܬܗܘܢ ܕܚ̈ܟܝܡܐ ܢܢܛܪ̈ܢ ܐܢܘܢ܂  40:41 ܐܬܪ ܕܠܝܬ ܬܘܪ̈ܐ ܕܟܝܢ ܐܘܪ̈ܘܬܐ܂ ܘܣܘܓܐܐ ܕܥ̈ܠܠܬܐ ܒܚܝܠܗ ܕܬܘܪܐ܂  50:41 ܣܗܕܐ ܡܗܝܡܢܐ ܠܐ ܡܬܟܕܒ/ܡܟܕܒ#3#/܂ ܘܕܡܡܠܠ ܟܕܒܘܬܐ ܣܗܕܐ ܗܘ ܕܓܠܐ܂  60:41 ܒܝܫܐ ܒܥܐ ܚܟܡܬܐ ܘܠܐ ܢܫܟܚܝܗܿ܂ ܘܝܕܥܬܐ ܠܣܟܘܠܬܢܐ ܫܟܝܚܐ ‍<‍ܗܝ#3#‍>‍܂  70:41 ܠܓܒܪܐ ܣܟܠܐ ܟܠ ܡܕܡ ܣܩܘܒܠܐ ܗܘ ܠܗ܂ ܘܙܝܢܐ ܕܝܕܥܬܐ ܣܦܘ̈ܬܐ ܕܚܟܝ̈ܡܐ܂  80:41 ܥܪܝܡܐ ܒܚܟܡܬܗ ܡܣܬܟܠ ܐܘܪܚܗ܂ ܘܐܘܪܚܐ ܕܣ̈ܟܠܐ ܒܛܥܝܘܬܐ܂  90:41 ܒܬ̈ܝܗܘܢ ܕܥܘ̈ܠܐ ܬܪܝܨܐܝܬ ܒܥܝܢ ܕܘܟܝܐ܂ ܘܒܬ̈ܝܗܘܢ ܕܙܕܝܩ̈ܐ ܡܩܒܠܝܢ܂ ܣ̈ܟܠܐ ܥܒܕܝܢ ܚ̈ܛܗܐ܂ ܘܒܢ̈ܝ ܬܪ̈ܝܨܐ ܨܒܝܢܐ܂  01:41 ܠܒܐ ܝܕܘܥܬܢܐ/ܝܕܘܥܬܢܐ ܒܟܠܙܒܢ#2#/ ܟܪܝܘܬܐ ܗܘ ܠܢܦܫܗ܂ ܘܒܚܕܘܬܗ ܠܐ ܢܬܚܠܛ ܢܘܟܪܝܐ܂  11:41 ܒܝܬܐ ܕܥܘ̈ܠܐ ܢܐܒܕ܂ ܘܡܫܟܢܐ ܕܬܪ̈ܝܨܐ ܢܪܘܙ܂  21:41 ܐܝܬ ܐܘܪܚܐ ܕܣܒܪܝܢ ܒܢܝ ܐܢܫܐ ܕܬܪܝܨܐ ܗܝ܂ ܘܐܘܪ̈ܚܬܗܿ ܐܘܪ̈ܚܬܐ ܐ̈ܢܝܢ ܕܡܘܬܐ܂  31:41 ܐܦ ܒܓܘܚܟܐ ܢܟܐܒ ܠܒܐ܂ ܘܚܪܬܐ ܕܚܕܘܬܗ ܐܘܢܬܐ܂  41:41 ܡܢ ܐܘܪ̈ܚܬܗ ܢܣܒܥ ܡܿܢ ܕܡܪܚ ܒܠܒܗ܂ ܘܓܒܪܐ ܛܒܐ ܢܣܒܥ ܡܢ ܕܚܠܬܐ ܕܢܦܫܗ܂  51:41 ܫܒܪܐ ܡܗܝܡܢ ܠܟܠ ܡܠܐ܂ ܘܥܪܝܡܐ ܦܪܫ ܛܒ ܡܢ ܒܝܫ܂  61:41 ܚܟܝܡܐ ܕܚܠ ܘܣܛܐ ܡܢ ܒܝܫܬܐ܂ ܘܣܟܠܐ ܡܬܚܠܛ ܒܗܿ ܬܟܝܠܐܝܬ܂  71:41 ܩܠܝܠܐ ܟܘܠ ܕܥܒܕ ܠܐ ܡܬܡܠܟ܂ ܘܓܒܪܐ ܚܟܝܡܐ ܪܡܝܣ܂  81:41 ܝܪ̈ܬܝܢ ܣ̈ܟܠܐ ܫܛܝܘܬܐ܂ ܘܥܪ̈ܝܡܐ ܡܦܠܓܝܢ ܝܕܥܬܐ܂  91:41 ܢܦܠܘܢ ܒܝܫ̈ܐ ܩܕܡ ܛܒ̈ܐ܂ ܘܥܘ̈ܠܐ ܢܐܬܘܢ ܠܬܪܥܗ ܕܙܕܝܩܐ܂  02:41 ܐܦ ܠܚܒܪ̈ܘܗܝ ܣܢܐ ܡܣܟܢܐ܂ ܘܪ̈ܚܡܘܗܝ ܕܥܬܝܪܐ ܣ̈ܓܝܐܝܢ܂  12:41 ܕܫܐܛ ܠܚܒܪܗ ܚܛܐ܂ ܘܕܡܪܚܡ ܥܠ ܡܣܟܢܐ ܛܘܒܘܗܝ܂  22:41 ܥܘ̈ܠܐ ܛܥܝܢ ܕܥܒܕܝܢ ܒܝܫ̈ܬܐ܂ ܘܡܪ̈ܚܡܢܐ ܘܙܕܝܩ̈ܐ ܥܒܕܝܢ ܟܠܗܝܢ ܛܒ̈ܬܐ܂ ܥܒ̈ܕܝ ܒܝܫ̈ܬܐ ܪ̈ܚܡܼܐ ܘܗܝܡܢܘܬܐ ܠܐ ܢܣܬܟܠܘܢ܂ ܡܪܚܡܢܘܬܐ ܕܝܢ ܘܗܝܡܢܘܬܐ ܥܡ ܥܒ̈ܕܝ ܛܒ̈ܬܐ ܗܝ܂  32:41 ܒܟܠ ܕܝܨܦ ܐܢܬ ܚܕܐ ܗܝ ܕܡܘܬܪܐ܂ ܘܐܝܢܐ ܕܒܨܝܪ ܒܥܘܡܪܗ܂ ܢܝܚܐ ܘܒܣܝܡܐ ܢܗܘܐ܀ ܟܠ ܟܐܒ ܡܪܝܐ ܡܐܣܐ܂ ܘܡܡܠܠܐ/ܘܡܡܠܠܢܐ#3#/ ܕܣ̈ܦܘܬܗܘܢ ܕܥܘ̈ܠܐ ܡܚܣܪ ܠܗܘܢ܂  42:41 ܟܠܝܠܐ ܕܚ̈ܟܝܡܐ ܥܘܬܪܗܘܢ܂ ܘܗܘܦܟܐ ܕܣܟ̈ܠܐ ܫܛܝܘܬܗܘܢ܂  52:41 ܡܦܨܐ ܢܦܫ̈ܬܐ ܣܗܕܐ ܕܩܘܫܬܐ܂ ܘܡܡܠܠ ܢܟܠܐ ܣܗܕܐ ‍<‍ܗܘ#3#‍>‍ ܕܓܠܐ܂  62:41 ܕܚܠܬܗ ܕܡܪܝܐ ܒܣܒܪܐ ܥܫܝܢ܂ ܘܠܒܢ̈ܘܗܝ ܢܗܘܐ ܡܣܬܪܢܐ܂  72:41 ܕܚܠܬܗ ܕܡܪܝܐ ܡܒܘܥܐ ܗܝ ܕܚ̈ܝܐ܂ ܠܐܝܠܝܢ ܕܣܛܝܢ ܡܢ ܦܚ̈ܐ ܕܡܘܬܐ܂  82:41 ܒܥܡܐ ܣܓܝܐܐ ܗܕܝܪ ܡܠܟܐ܂ ܘܒܣܘܦܗ ܕܥܡܐ ܡܬܬܒܪ ܡܠܟܐ܂  92:41 ܕܢܓܝܪܐ ܪܘܚܗ ܣܓܝ ܚܟܝܡ܂ ܘܕܟܪܝܐ ܪܘܚܗ ܛܒ ܣܟܠ܂  03:41 ܕܡܦܝܓ ܚܡܬܗ ܐܣܝܐ ܗܘ ܕܢܦܫܗ/ܕܠܒܗ#3#/܂ ܘܣܣܐ ܕܓܪ̈ܡܐ ܛܢܢܐ ܗܘ܂  13:41 ܕܕܒܪ ܠܡܣܟܢܐ ܒܝܫ ܒܝܫ܂ ܡܪܓܙ ܠܡܿܢ ܕܥܒܕܗ܂ ܘܕܡܝܩܪ ܠܡܪܝܐ ܡܪܚܡ/ܡܬܪܚܡ#3#/ ܥܠ ܡܣ̈ܟܢܐ/ܒܝܿܫܐ#3#/܂  23:41 ܒܒܝܫܘܬܗ/ܒܒܝܫܬܗ#3#/ ܡܣܬܚܦ ܥܘܠܐ܂ ܘܕܬܟܝܠ ܕܠܝܬ ܠܗ ܚ̈ܛܗܐ ܙܕܝܩܐ ܗܘ܂  33:41 ܒܠܒܐ ܕܟܐ̈ܢܐ ܬܫܪܐ ܚܟܡܬܐ܂ ܘܒܠܒܐ ܕܣ̈ܟܠܐ ܠܐ ܬܬܝܕܥ܂  43:41 ܙܕܝܩܘܬܐ ܬܪܡܪܡ ܠܥܡܐ܂ ܘܡܙܥܪܝܢ ܐܡ̈ܘܬܐ ܚ̈ܛܗܐ܂  53:41 ܨܒܝܢܗ ܕܡܠܟܐ ܒܥܒܼܕܐ ܣܟܘܠܬܢܐ܂ ܘܒܚܟܡܬ ܢܦܫܗ ܡܣܬܚܦ ܥܘܠܐ܂ ܕܬܟܝܠ ܕܠܝܬ ܠܗ ܚ̈ܛܗܐ ܙܕܝܩܐ ܗܘ܂ ܪܘܓܙܐ ܕܝܢ ܐܦ ܠܚ̈ܟܝܡܐ ܡܘܒܕ܂  10:51 ܡܠܬܐ ܪܟܝܟܬܐ ܡܗܦܟܐ ܚܡܬܐ܂ ܘܡܠܬܐ ܩܫܝܬܐ ܡܥܝܪܐ ܪܘܓܙܐ܂  20:51 ܠܫܢܐ ‍<‍ܕܝܢ#2#‍>‍ ܕܚ̈ܟܝܡܐ ܡܫܦܪ ܝܕܥܬܐ܂ ܘܦܘܡܐ ܕܣܟ̈ܠܐ ܓܣܐ ܠܘܛܬܐ܂  30:51 ܒܟܠ ܐܬܪ ܥܝ̈ܢܘܗܝ ܕܡܪܝܐ ܚܝܪ̈ܢ܂ ܒ̈ܛܒܐ ܘܒܒܝ̈ܫܐ܂  40:51 ܐܣܝܘܬܐ ܕܠܫܢܐ ܐܝܠܢܐ ܗܝ ܕܚ̈ܝܐ܂ ܘܕܐܟܠ/ܘܟܠ ܕܐܟܠ#3#/ ܡܢ ܦܐܪ̈ܘܗܝ ܢܣܒܥ ܡܢܗ܂  50:51 ܣܟܠܐ ܡܡܝܩ ܒܡܪܕܘܬܐ ܕܐܒܘܗܝ܂ ܘܕܥܪܝܡ ܢܛܪ ܡܟܣܢܘܬܐ܂  60:51 ܒܒܝܬܗ ܕܙܕܝܩܐ ܣܓܐ ܚܝܠܐ܂ ܘܥ̈ܠܠܬܗܘܢ ܕܥܘ̈ܠܐ ܢܐ̈ܒܕܢ܂  70:51 ܣ̈ܦܘܬܐ ܕܚ̈ܟܝܡܐ ܡܡ̈ܠܠܢ ܝܕܥܬܐ܂ ܘܠܒ̈ܘܬܐ ܕܣ̈ܟܠܐ ܠܐ ܟܐ̈ܢܝܢ܂  80:51 ܕܒ̈ܚܐ ܕܥܘ̈ܠܐ ܡܣܠܐ ܡܪܝܐ܂ ܘܒܨܠܘܬܐ ܕܬܪ̈ܝܨܐ ܨܒܝܢܗ܂  90:51 ܐܘܪܚܐ/ܐܘܪ̈ܚܬܐ#2#/ ܕܥܘ̈ܠܐ ܡܣܠܐ ܡܪܝܐ܂ ܘܪܚܡ ܠܐܝܢܐ ܕܥܒܕ ܙܕܝܩܘܬܐ/ܗܝܡܢܘܬܐ#3#/܀܀܂  01:51 ܡܪܕܘܬܐ ܕܐܝܠܝܢ ܕܠܐ ܝܕܥܝܢ ܒܝܫܬܐ ܓܠܝܐ ܗܝ܂ ܘܐܝܠܝܢ ܕܣܢܝܢ ܡܟܣܢܘܬܐ ܢܡܘܬܘܢ܂  11:51 ܫܝܘܠ ܘܐܒܕܢܐ ܩܕܡ ܡܪܝܐ ܐܢܘܢ܂ ܘܐܦ ܠܒܘ̈ܬܐ ܕܒܢ̈ܝ ܐܢܫܐ܂  21:51 ܠܐ ܪܚܡ ܒܝܫܐ ܠܡܿܢ ܕܡܟܣ ܠܗ܂ ܘܥܡ ܚ̈ܟܝܡܐ ܠܐ ܡܗܠܟ܀܂  31:51 ܠܒܐ ܚܕܝܐ ܡܫܦܪ ܓܘܫܡܐ܂ ܘܠܒܐ ܟܝܒܐ ܡܟܐܒ ܪܘܚܐ܂  41:51 ܠܒܐ ܕܟܐ̈ܢܐ ܒܥܐ ܝܕܥܬܐ܂ ܘܦܘܡܐ ܕܥܘ̈ܠܐ ܡܡܠܠ ܒܝܫ̈ܬܐ܂  51:51 ܟܠܗܘܢ ܝܘܡ̈ܬܗ ܕܡܣܟܢܐ ܒܝܫ̈ܝܢ܂ ܘܒܣܝ̈ܡܐ ܫܠܝܢ ܒܟܠܙܒܢ܂  61:51 ܛܒ ܠܡܕܚܠ ܠܡܪܝܐ ܩܠܝܠ܂ ܛܒ ܡܢ ܣܝ̈ܡܬܐ ܪ̈ܘܪܒܬܐ ܕܥܘ̈ܠܐ܂  71:51 ܛܒܐ ܗܝ ܫܪܘܬܐ ܕܝܪܩܐ ܘܚܘܒܐ ܕܫܡܐ܂ ܛܒ ܡܢ ܬܘܪ̈ܐ ܡ̈ܦܛܡܐ ܒܣܢܐܬܐ܂  81:51 ܓܒܪܐ ܚܡܬܢܐ ܡܓܪܓ ܗܪܬܐ܂ ܘܓܒܪܐ ܢܓܝܪ ܪܘܚܐ܂ ܥܕܠܐ/ܥܬܐ#3#/ ܗܘܝܐ ܡܕܥܟ ܠܗܿ܂  91:51 ܐܘܪ̈ܚܬܗܘܢ ܕܚ̈ܒܢܢܐ ܡ̈ܠܝܢ ܟܘ̈ܒܐ܂ ܘܐܘܪ̈ܚܬܗܘܢ ܕܬܪ̈ܝܨܐ ܫ̈ܦܝܢ܀܀  02:51 ܒܪܐ ܚܟܝܡܐ ܡܚܕܐ ܠܐܒܘܗܝ܂ ܘܒܪܐ ܣܟܠܐ ܒܗܬܬܐ ܗܘ ܕܐܡܗ܂  12:51 ܓܒܪܐ ܕܣܟܠ ܚܣܝܪ ܠܒܐ ܗܘ܂ ܘܓܒܪܐ ܣܟܘܠܬܢܐ ܬܪܝܨܐܝܬ ܡܗܠܟ܂  22:51 ܡܥܒܪܝܢ ܡܚܫ̈ܒܬܐ ܐܝܠܝܢ ܕܡܝܩܪ̈ܝܢ ܟܢܘܫܬܐ܂ ܘܒܣܘܓܐܐ ܕܡ̈ܠܟܝ ܡܠܼܟܐ ‍<‍ܠܐ#3#‍>‍ ܬܬܩܝܡ܂  32:51 ܚܕܘܬܐ ܠܓܒܪܐ ܡܠܬܐ ܕܦܘܡܗ܂ ܘܕܡܡܠܠ ܒܙܒܢܗ ܫܦܝܪ ܠܗ܂  42:51 ܐܘܪܚܐ ܕܚ̈ܝܐ ܡܣܩܢܐ ܗܝ ܠܣܟܘܠܬܢܐ܂ ܕܢܣܛܐ ܡܢ ܫܝܘܠ ܬܚܬܝܬܐ܂  52:51 ܒܝܬܐ ܕܫܒܗܪ̈ܢܐ ܥܩܪ ܡܪܝܐ܂ ܘܬܚܘܡܐ ܕܐܪ̈ܡܠܬܐ ܡܫܪܪ܂  62:51 ܡܣ̈ܠܝܢ ܐܢܝ̈ܢ ܩܕܡ ܡܪܝܐ ܡܚ̈ܫܒܬܐ ܒܝܫ̈ܬܐ܂ ܘܕܟܝ̈ܢ ܡ̈ܠܐ ܒܣ̈ܝܡܬܐ܂  72:51 ܡܘܒܕ ܢܦܫܗ ܐܝܢܐ ܕܡܩܒܠ ܫܘܚܕܐ܂ ܘܕܣܢܐ ܠܡܣܒ ܫܘܚܕܐ ܚܝܐ/ܢܚܐ#3#/܂  82:51 ܠܒܗ ܕܙܕܝܩܐ ܪܢܐ ܒܗܝܡܢܘܬܐ܂ ܘܦܘܡܐ ܕܥܘ̈ܠܐ ܡܡܠܠ ܒܝܫ̈ܬܐ܂  92:51 ܪܚܝܩ ܗܘ ܡܪܝܐ ܡܢ ܥܘ̈ܠܐ܂ ܘܒܨܠܘܬܐ ܕܙܕܝ̈ܩܐ ܫܡܥ܂  03:51 ܢܘܗܪܐ ܕܥܝ̈ܢܐ ܡܒܣܡ ܠܒܐ܂ ܘܠܒܐ ܛܒܐ ܡܫܡܢ ܓܪ̈ܡܐ܂  13:51 ܐܕܢܐ ܕܫܡܥܐ ܡܟܣܢܘܬܐ ܕܚ̈ܝܐ܂ ܒܝ̈ܢܬ ܚ̈ܟܝܡܐ ܬܒܘܬ܂  23:51 ܕܡܣܠܐ ܡܪܕܘܬܐ ܣܢܐ ܢܦܫܗ܂ ܘܕܫܡܥ ܡܟܣܢܘܬܐ ܩܢܐ ܚܟܡܬܐ܀  33:51 ܕܚܠܬܗ ܕܡܪܝܐ ܝܘܠܦܢܐ/ܡܒܘܥܐ#2܂3#/ ܗܝ ܕܚ̈ܝܐ܂ ܘܬܫܒܘܚܬܗ ܕܡܟܝܟܐ ܐܙܠܐ ܩܕܡܘܗܝ܂  10:61 ܡܢ ܒܪܢܫܐ ܬܪܥܝܬܐ ܕܠܒܐ܂ ܘܡܢ ܡܪܝܐ ܡܡܠܠܐ ܕܠܫܢܐ܂  20:61 ܟܠܗܝܢ ܐܘܪ̈ܚܬܗ ܕܓܒܪܐ ܕܟܝ̈ܢ ܐ̈ܢܝܢ ܒܥܝܢ̈ܝ ܢܦܫܗ܂ ܘܡܪܝܐ ܡܬܩܢ ܐܘܪܚܗ܀  30:61 ܓܠܝ ܠܡܪܝܐ ܥܿܒ̈ܕܝܟ܂ ܘܢܬܩܢ ܡܚܫܒ̈ܬܟ܂  40:61 ܟܘܠܗܘܢ ܥܿܒ̈ܕܘܗܝ ܕܡܪܝܐ ܠܐܝܠܝܢ ܕܡܫܬܡܥܝܢ ܠܗ܂ ܘܥܘܠܐ ܢܛܝܪ ܠܝܘܡܐ ܒܝܫܐ܂  50:61 ܛܡܐ ܗܘ ܩܕܡ ܡܪܝܐ ܟܠ ܕܪܡ ܒܠܒܗ܂ ܘܕܡܘܫܛ ܐܝܕܗ ܥܠ ܚܒܪܗ ܠܐ ܢܬܚܣܐ ܡܢ ܒܝܫܬܐ܀  60:61 ܒܛܝܒܘܬܐ ܘܒܩܘܫܬܐ ܡܫܬܒܩ ܥܘܼܠܐ܂ ܘܕܚܠܬܗ ܕܡܪܝܐ ܡܣܛܝܐ ܡܢ ܒܝܫܬܐ܂  70:61 ܒܨܒܝܢܗ ܕܡܪܝܐ ܐܘܪ̈ܚܬܗ ܕܓܒܪܐ܂ ܐܦ ܠܒ̈ܥܠܕܒܒܘܗܝ ܢܦܪܘܥ ‍<‍ܦܘܪܥܢܐ#2܂3#‍>‍܂  80:61 ܛܒ ܗܘ ܩܠܝܠ ܒܙܕܝܩܘܬܐ܂ ܡܢ ܣܘܓܐܐ ܕܥ̈ܠܠܬܐ ܕܠܐ ܒܕܝܢܐ܂  90:61 ܠܒܗ ܕܒܪ ܐܢܫܐ ܡܬܚܫܒ ܐܘܪ̈ܚܬܗ܂ ܘܡܪܝܐ ܡܬܩܢ ܗ̈ܠܟܬܗ܂  01:61 ܩܨܡܐ ܥܠ ܣܦܘ̈ܬܗ ܕܡܠܟܐ܂ ܘܒܕܝܢܐ ܠܐ ܢܛܥܐ ܦܘܡܗ܂  11:61 ܡܬܩܠܐ ܕܡܣܐܬܐ ܕܝܢܗ ܕܡܪܝܐ ܘܥܿܒ̈ܕܘܗܝ ܟܠܗܘܢ ܡܬܩ̈ܠܐ ܕܩܘܫܬܐ܂  21:61 ܛܡܐܝܢ ܐܢܘܢ ܡ̈ܠܟܐ ܕܥܒܕܝܢ ܥܘܼܠܐ܂ ܡܛܘܠ ܕܒܙܕܝܩܘܬܐ ‍<‍ܗܼܘ#3#/ܗܿܘ ܗܼܘ#3#/‍>‍ ܡܬܩܢ ܟܘܪܣܝܐ܂  31:61 ܨܒܝܢܗ ܕܡܠܟܐ ܣ̈ܦܘܬܗ ܕܙܕܝܩܐ܂ ܘܡܠܬܐ ܕܬܪ̈ܝܨܐ ܪܚܡ܂  41:61 ܚܡܬܗ ܕܡܠܟܐ ܡܠܐ̈ܟܐ ܐܢܘܢ ܕܡܘܬܐ܂ ܘܓܒܪܐ ܚܟܝܡܐ ܢܕܥܟܝܗܿ܂  51:61 ܒܢܘܗܪܐ ܕܦܪܨܘܦܗ ܕܡܠܟܐ ܚ̈ܝܐ܂ ܘܨܒܝܢܗ ܐܝܟ ܥܢܢܐ ܒܟܝܪܝܬܐ܂  61:61 ܕܩܢܐ ܚܟܡܬܐ ܛܒܐ ܗܝ ܠܗ ܡܢ ܕܗܒܐ܂ ܘܕܩܢܐ ܣܘܟܠܐ ܡܝܬܪ ܗܘ ܠܗ ܡܢ ܣܐܡܐ܂  71:61 ܫܒܝܠܐ ܕܬܪ̈ܝܨܐ ܡܣܛܐ ܡܢ ܒܝܫܬܐ܂ ܘܕܙܗܝܪ ܒܢܦܫܗ ܢܛܪ ܐܘܪܚܗ܂  81:61 ܩܕܡ ܬܒܪܐ ܨܥܪܐ܂ ܘܩܕܡ ܟܘܪܗܢܐ ܪܡܘܬ ܪܘܚܐ܂  91:61 ܛܒ ܗܘ ܡܟܝܟ ܪܘܚܐ ܘܡܟܝܟ ܥܝ̈ܢܐ܂ ܡܢ ܗܿܘ ܕܡܦܠܓ ܒܙܬܐ ܥܡ ܥܫܝ̈ܢܐ܂  02:61 ܕܡܣܬܟܠ/ܕܡܫܬܘܕܥ#3#/ ܡܠܬܐ ܡܫܟܚ ܛܒܬܐ܂ ܘܕܬܟܝܠ ܥܠ ܡܪܝܐ ܛܘܒܘܗܝ܂  12:61 ܚܟܝܡ ܠܒܐ ܝܕܥ ܣܘܟܠܐ܂ ܘܕܚ̈ܠܝܢ ܣ̈ܦܘܬܗ ܡܘܣܦ/ܢܘܣܦ#2܂3#/ ܝܘܠܦܢܐ܂  22:61 ܡܒܘܥܐ ܕܚ̈ܝܐ ܣܘܟܠܐ ܗܘ ܠܐܝܠܝܢ ܕܝܕܥܝܢ ܠܗ܂ ܘܡܪܕܘܬܐ ܕܣ̈ܟܠܐ \ܫܝܛܘܬܐ /ܫܛܝܐ#3# /ܫܛܝܘܬܐ#3#/ ܗܝ܂  32:61 ܠܒܐ ܚܟܝܡܐ ܝܕܥ ܡܐܡܪܐ ܕܦܘܡܗ܂ ܘܥܠ ܣ̈ܦܘܬܗ ܡܘܣܦ ܝܘܠܦܢܐ܂  42:61 ܟܟܪܝܬܐ ܕܕܒܫܐ ܡܐܡܪܗ ܕܚܟܝܡܐ܂ ܘܚܠܝܘܬܐ/ܘܚܠܝܐ#3#/ ܗܝ ܠܢܦܫܗ ܘܐܣܝܘܬܐ ܗܝ ܠܓܪ̈ܡܘܗܝ܂  52:61 ܐܝܬ ܐܘܪܚܐ ܕܡܬܚܙܝܐ ܒܥܝܢ̈ܝ ܒܢ̈ܝ ܐܢܫܐ ܕܬܪܝܨܐ ܗܝ܂ ‍<‍ܘܐܘܪ̈ܚܬܗܿ ܐܘܪ̈ܚܬܐ ܐ̈ܢܝܢ ܕܡܘܬܐ#3#‍>‍ ܘܫܒ̈ܝܠܝܗܿ ܫܒ̈ܝܠܐ ܐܢܘܢ ܕܡܘܬܐ܂  62:61 ܢܦܫܐ ܡܟܐܒܬܐ ܟܐ̈ܒܝܗܿ ܠܗܿ܂ ܘܡܢ ܦܘܡܐ ܕܢܦܫܗܿ ܐܬܐ ܠܗܿ ܐܒܕܢܐ܂  72:61 ܓܒܪܐ ܥܘܠܐ ܚܫܠ ܒܝܫܬܐ܂ ܘܡܢ ܦܘܡܗ ܝܿܩܕܐ ܢܘܪܐ܂  82:61 ܓܒܪܐ ܥܘܠܐ ܡܓܪܓ ܕܝܢܐ܂ ܘܣܪܝܩܐ ܪܕܦ ܪ̈ܚܿܡܘܗܝ܂  92:61 ܓܒܪܐ ܥܘܠܐ ܡܫܕܠ ܚܒܪܗ܂ ܘܡܘܒܠ ܠܗ ܒܐܘܪܚܐ ܕܠܐ ܫܦܝܪܐ܂  03:61 ܘܡܪܡܙ/ܘܪܡܙ#3#/ ܒ̈ܥܝܢܘܗܝ ܘܡܬܚܫܒ ܗܦܝ̈ܟܬܐ/ܗܦܟ̈ܝܬܐ#3#/܂ ܘܡܬܪܥܐ ܒܣ̈ܦܘܬܗ ܘܓܡܪ ܒܝܫܬܐ܂  13:61 ܟܠܝܠܐ ܕܬܫܒܘܚܬܐ ܣܝܒܘܬܐ܂ ܘܒܐܘܪܚܐ ܕܙܕܝܩܘܬܐ ܡܫܬܒܚܐ܂  23:61 ܛܒ ܗܘ ܢܓܝܪ ܪܘܚܐ ܡܢ ܓܢܒܪܐ܂ ܘܕܡܟܒܫ ܢܦܫܗ ܡܢ ܗܿܘ ܕܐܚܝܕ ܡܕܝܢܬܐ܂  33:61 ܒܥܘܒܗ ܕܥܢܬܐ ܢܦܠܐ ܦܨܬܗ܂ ܘܡܢ ܩܕܡ ܡܪܝܐ ܢܦܩ ܕܝܢܗ܂  10:71 ܛܒ ܗܘ ܠܚܡܐ ܝܒܝܫܐ ܒܫܠܝܐ܂ ܛܒ ܡܢ ܒܝܬܐ ܕܡܠܐ ܕܒܚ̈ܐ ܕܕܝܢܐ܂  20:71 ܥܒܼܕܐ ܣܟܘܠܬܢܐ ܢܫܬܠܛ ܒܒܪܐ ܡܒܗܬܢܐ܂ ܘܒܝ̈ܢܬ ܐ̈ܚܐ ܢܦܠܓ/ܦܠܓ#3#/ ܝܘܪܬܢܐ/ܝܘܬܪܢܐ#2܂3#/܂  30:71 ܨܪܦܐ ܒܩܐ ܠܣܐܡܐ܂ ܘܟܘܪܐ ܠܕܗܒܐ܂ ܘܡܪܝܐ ܒܚܪ ܠܒܐ܂  40:71 ܓܒܪܐ ܒܝܫܐ ܨܐܬ ܠܣ̈ܦܘܬܐ ܕܥܢ̈ܬܐ܂ ܘܙܕܝܩܐ ܠܐ ܫܡܥ ܠܠܫܢܐ ܕܥܢ̈ܬܐ܂  50:71 ܕܓܚܟ ܥܠ ܡܣܟܢܐ ܡܪܓܙ ܠܒܪܝܗ܂ ܘܕܚܕܐ ܠܬܒܪܐ ܠܐ ܢܬܚܣܐ܀  60:71 ܟܠܝܠܐ ܕܣ̈ܒܐ ܒܢ̈ܝ ܒܢ̈ܝܐ ܐܢܘܢ܂ ܘܬܫܒܘܚܬܐ ܕܒܢ̈ܝܐ ܐ̈ܒܗܝܗܘܢ܂  70:71 ܠܐ ܝܐܝܐ ܠܣܟܠܐ ܣܦܬܐ ܡܗܝܡܢܬܐ܂ ܐܦ ܠܐ ܠܙܕܝܩܐ ܣܦܬܐ ܕܓܠܬܐ܂  80:71 ܟܐܦܐ ܕܪ̈ܚܡܼܐ/ܕܪ̈ܚܿܡܐ#3#/ ܫܦܝܪܐ ܗܝ ܒܥܝܢ̈ܝ ܡܿܢ ܕܕܝܠܗ ܗܝ܂ ܘܠܐܬܪ ܕܡܬܦܢܝܐ ܣܘܟܠܐ ܗܝ܂  90:71 ܕܡܟܣܐ ܥܘܼܠܐ ܒܥܐ ܪܚܡܘܬܐ܀ ܘܕܣܢܐ ܠܡܟܣܘ܂ ܡܢ ܪܚܡܐ ܘܥܡܘܪܐ ܦܪܫ܂  01:71 ܠܘܚܡܐ ܫܚܩ ܠܒܗ ܕܚܟܝܡܐ܂ ܘܚܠܦ ܟܐܬܐ ܡܬܢܓܕ ܣܟܠܐ ܘܠܐ ܪܓܫ/ܪܓܝܫ#2#/܂  11:71 ܓܒܪܐ ܚܪܝܝܐ ܒܥܐ ܒܝܫܬܐ܂ ܘܡܫܬܕܪ ܥܠܘܗܝ ܡܠܐܟܐ ܕܪ̈ܚܡܼܝܢ ܠܝܬ ܠܗ܂  21:71 ܢܦܠ ܪܢܝܐ ܘܕܚܠܬܐ ܠܓܒܪܐ ܚܟܝܡܐ܂ ܘܠܣܟܠܐ ܒܫܛܝܘܬܗ܂  31:71 ܕܦܪܥ ܒܝܫܬܐ ܚܠܦ ܛܒܬܐ܂ ܠܐ ܬܥܢܕ ܒܝܫܬܐ ܡܢ ܒܝܬܗ܂  41:71 ܕܐܫܕ ܕܡܐ ܕܝܢܐ ܡܓܪܓ ܩܕܡ ܫܠܝܛܐ܂  51:71 ܕܡܙܟܐ ܠܥܘܠܐ ܘܡܚܝܒ ܠܙܕܝܩܐ܂ ܛܡܐ ܗܘ ܩܕܡ ܡܪܝܐ܂  61:71 ܠܡܢܐ ܐܙܠ ܠܗ ܩܢܝܢܐ ܠܣܟܠܐ܂ ܕܠܝܬ ܠܗ ܠܒܐ ܠܡܩܢܐ ܚܟܡܬܐ܂  71:71 ܒܟܠ ܙܒܢ ܪܚܡܐ ܪܚܝܡ ܗܘ܂ ܘܐܚܐ ܠܐܘܠܨܢܐ ܡܬܝܠܕ܂  81:71 ܒܪ ܐܢܫܐ ܣܟܠܐ ܡܫܠܡ ܐܝܕܗ܂ ܕܥܪܒ ܠܚܒܪܗ ܥܪܒܘܬܐ܂  91:71 ܕܪܚܡ ܥܘܼܠܐ ܪܚܡ ܥܬܐ ܘܗܪܬܐ܂ ܘܕܡܪܝܡ ܬܪܥܗ ܒܥܐ ܬܒܪܐ ܠܢܦܫܗ܂  02:71 ܕܥܫܝܩ ܠܒܗ ܠܐ ܡܫܟܚ/ܢܫܟܚ#2܂3#/ ܛܒܬܐ܂ ܘܕܗܦܟ ܠܫܢܗ ܢܦܠ ܒܒܝܫܬܐ܂  12:71 ܕܡܘܠܕ ܣܟܠܐ ܠܒܗܬܬܐ ܕܢܦܫܗ܂ ܘܠܐ ܢܚܕܐ ܒܗ ܐܒܘܗܝ܂  22:71 ܠܒܐ ܚܕܝܐ ܡܫܦܪ ܓܘܫܡܐ܂ ܘܪܘܚܐ ܕܟܝܒܐ ܡܿܝܒܫܐ ܓܪ̈ܡܐ܂  32:71 ܡܿܢ ܕܢܣܒ ܫܘܚܕܐ ܥܘܠܐ ܗܘ܂ ܨܠܐ ܓܝܪ ܐܘܪܚܐ ܕܕܝܢܐ܂  42:71 ܐ̈ܦܘܗܝ ܕܣܟܘܠܬܢܐ ܚܝܪ̈ܢ ܒܚܟܡܬܐ܂ ܘܥܝܢ̈ܘܗܝ ܕܣܟܠܐ ܒ̈ܥܘܡܩܝܗܿ ܕܐܪܥܐ܀  52:71 ܡܪܓܙ ܠܐܒܘܗܝ ܒܪܐ ܣܟܠܐ܂ \ܘܡܡܪ /ܘܡܪܡܪ#3# /ܘܡܡܪܡܪ#3#/ ܠܝܠܕܬܗ܂  62:71 ܠܡܬܟ ܠܙܕܝܩܐ ܠܐ ܫܦܝܪ܂ ܐܦ ܠܐ ܠܡܡܚܐ ܠܙܕܝܩ̈ܐ ܕܐܡܪ̈ܝܢ ܬܪ̈ܝܨܬܐ܂  72:71 ܕܚܣܟ ܡ̈ܠܘܗܝ ܝܕܥ ܝܕܥܬܐ܂ ܘܕܢܓܝܪܐ ܪܘܚܗ ܓܒܪܐ ܗܘ ܚܟܝܡܐ܂  82:71 ܫܛܝܐ ܕܫܬܝܩ ܐܝܟ ܚܟܝܡܐ ܡܬܚܫܒ/ܡܣܬܒܪ#3#/܂ ܘܕܫ̈ܠܝܢ ܣܦܘ̈ܬܗ ܣܟܘܠܬܢܐ ܡܬܚܫܒ܂  10:81 ܘܒܫܬܝܩܘܬܗ ܪܢܐ ܒܪܓܬܐ܂ ܘܡܡܝܩ ܒܝܘܠܦܢܐ ܛܒܐ  20:81 ܣܟܠܐ ܠܐ ܨܿܒܼܐ ܒܚܟܡܬܐ܂ ܡܛܠ ܕܪܢܐ ܠܒܗ ܒܫܛܝܘܬܐ܂  30:81 ܘܡܐ ܕܐܬܐ ܥܘܠܐ ܠܥܘܡܩܐ ܕܒܝܫ̈ܬܐ܂ ܐܬܝܐ ܥܠܘܗܝ ܫܛܝܘܬܐ ܘܨܥܪܐ ܘܚܣܕܐ܂  40:81 ܡ̈ܝܐ ܥܡ̈ܝܩܐ ܡ̈ܠܝ ܦܘܡܗ ܕܓܒܪܐ܂ ܘܢܚܠܐ ܕܢܒܥ ܡܒܘܥܐ ܕܚܟܡܬܐ܂  50:81 ܠܡܣܒ ܒܐ̈ܦܐ ܕܥܘܠܐ ܠܐ ܫܦܝܪ܂ ܐܦ ܠܐ ܠܡܨܠܐ ܕܝܢܐ ܥܠ ܙܕܝܩܐ܂  60:81 ܣ̈ܦܘܬܗ ܕܣܟܠܐ ܥܐ̈ܠܢ ܒܕܝܢܐ܂ ܘܦܘܡܗ ܡܡܛܐ ܠܗ ܠܡܘܬܐ܂  70:81 ܦܘܡܗ ܕܣܟܠܐ ܬܒܪܐ ܗܘ ܠܢܦܫܗ܂ ܘܒܣ̈ܦܘܬܗ ܨܐܕ ܢܦܫܗ܂  80:81 ܡ̈ܠܘܗܝ ܕܚܒܢܢܐ ܪ̈ܡܝܢ ܠܗ ܒܒܝܫܬܐ܂ ܘܗ̈ܢܝܢ ܡܚ̈ܬܢ/ܡܝ̈ܬܢ#3#/ ܠܗ ܠܬܘ̈ܢܐ ܕܫܝܘܠ܂  90:81 ܘܐܝܢܐ ܕܡܪܦܐ ܐ̈ܝܕܘܗܝ ܒܥܿܒܕܗ܂ ܐܚܘܗܝ ܗܘ ܕܓܒܪܐ ܡܚܒܠܢܐ܀  01:81 ܡܓܕܠܐ ܗܘ ܥܫܝܢܐ ܫܡܗ ܕܡܪܝܐ܂ ܘܠܗ ܢܪܗܛ ܙܕܝܩܐ ܘܥܫܝܢܐ܂  11:81 ܐܝܩܪܐ ܘܥܘܬܪܐ ܡܕܝܢܬܐ ܕܥܘܫܢܗ܂ ܘܒܫܘܪܐ ܥܫܝܢܐ ܡܫܪܝܗ܂  21:81 ܩܕܡ ܬܒܪܐ ܢܬܬܪܝܡ ܠܒܗ ܕܓܒܪܐ܂ ܘܩܕܡ ܐܝܩܪܐ ܡܘܟܟܐ ‍<‍ܘܩܕܡ ܟܘܪܗܢܐ ܪܡܘܬ ܪܘܚܐ#3#‍>‍܂  31:81 ܕܝܗܒ ܦܬܓܡܐ ܥܕܠܐ ܢܫܡܥ܂ ܣܟܠܐ ܗܘ ܘܡܚܣܕܐ/ܘܡܚܣܕܢܐ#3#/܂  41:81 ܪܘܚܗ ܕܓܒܪܐ ܡܣܝܒܪܐ ܚܫܗ܂ ܘܪܘܚܐ ܡܟܐܒܬܐ ܡܿܢ/ܡܢܘ#2܂3#/ ܢܣܝܒܪܝܗܿ܂  51:81 ܠܒܐ ܬܩܢܐ ܩܢܐ ܚܟܡܬܐ܂ ܘܐܕܢܐ ܚܟܝܡܬܐ ܨܝܬܐ ܝܕܥܬܐ܂  61:81 ܡܘܗ̈ܒܬܐ ܕܒܪܢܫܐ ܡܪ̈ܘܚܢ/ܡܪܚܡܢ#3#/ ܠܗ܂ ܘܩܕܡ ܪ̈ܘܪܒܢܐ ܡܩܝ̈ܡܢ/ܡܩܝܡܝܢ#2#/ ܠܗ܂  71:81 ܙܟܝ ܗܘ ܒܪܢܫܐ ܒܕܝܢܗ܂ ܘܡܐ ܕܐܬܐ ܚܒܪܗ ܒܕܩ ܠܗ܂  81:81 ܦܨܬܐ ܫܪܝܐ ܚܪܝܢܐ܂ ܘܒܝ̈ܢܬ ܥ̈ܫܝܢܐ ܦܪܫܐ܂  91:81 ܐܚܐ ܕܡܬܥܕܪ ܡܢ ܐܚܘܗܝ܂ ܐܝܟ ܡܕܝܢܬܐ ܡܢ ܚܣܢܗܿ܂ ܘܐ̈ܚܕܝܗܿ/ܘܐܿܚܕܗ#2܂3#/ ܐܝܟ ܣܘܟܪܐ ܕܚܣܢܐ܂  02:81 ܡܢ ܦܐܪ̈ܝ ܦܘܡܗ ܕܓܒܪܐ ܬܣܒܥ ܟܪܣܗ܂ ܘܥ̈ܠܠܬܐ/ܘܡܢ ܥ̈ܠܠܬܐ#2܂3#/ ܕܣ̈ܦܘܬܗ ܢܣܒܥ܂  12:81 ܡܘܬܐ ܘܚ̈ܝܐ ܒܝܕ ܠܫܢܐ ܗܘ܂ ܘܕܪܚܡ ܠܗ ܢܐܟܘܠ ܡܢ ܦܐܪ̈ܘܗܝ܂  22:81 ܕܡܫܟܚ ܐܢܬܬܐ ܛܒܬܐ ܡܫܟܚ ܛܒܬܐ܂ ܘܡܩܒܠ ܨܒܝܢܐ ܡܢ ܡܪܝܐ܂ ܘܕܡܦܩ ܐܢܬܬܐ ܛܒܬܐ ܡܦܩ ܛܒܬܐ ܡܢ ܒܝܬܗ܀  32:81 ܡܣܟܢܐ ܡܡܠܠ ܪ̈ܟܝܟܬܐ܂ ܘܥܬܝܪܐ ܡܡܠܠ ܥܫܝ̈ܢܬܐ܂  42:81 ܐܝܬ ܪ̈ܚܡܐ ܕܪ̈ܚܡܐ ܐܢܘܢ܂ ܘܐܝܬ ܪܚܡܐ ܕܢܩܦ ܝܬܝܪ ܡܢ ܐܚܐ܂  10:91 ܛܒ ܗܘ ܡܣܟܢܐ ܕܡܗܠܟ ܒܬܡܝܡܘܬܐ܂ ܝܬܝܪ ܡܢ ܥܬܝܪܐ/ܣܟܠܐ#2܂3#/ ܕܡܥܩ̈ܡܢ ܐܘܪ̈ܚܬܗ܂  20:91 ܡܿܢ ܕܠܐ ܝܕܥ ܢܦܫܗ ܠܐ ܫܦܝܪ ܠܗ܂ ܘܕܩܠܝܠ ܒܪ̈ܓܠܘܗܝ ܚܛܐ܂  30:91 ܫܛܝܘܬܗ ܕܓܒܪܐ ܡܥܩܡܐ ܐܘܪ̈ܚܬܗ܂ ܘܥܠ ܡܪܝܐ ܡܬܪܥܡ ܒܠܒܗ܂  40:91 ܩܢܝܢܐ ܡܘܣܦ ܪ̈ܚܡܐ ܣ̈ܓܝܐܐ܂ ܘܡܣܟܢܐ ܦܪܫ/ܦܪܝܫ#2#/ ܡܢ ܪ̈ܚܡܘܗܝ܂  50:91 ܣܗܕܐ ܕܓܠܐ ܠܐ ܢܬܚܣܐ܂ ܘܕܡܡܠܠ ܕܓܠܘܬܐ/ܕܓܠ̈ܬܐ#3#/ ܠܐ ܢܬܦܨܐ܂  60:91 ܣ̈ܓܝܐܐ ܕܡܫܡܫܝܢ ܩܕܡ ܪܒܐ܂ ܘܠܕܒܝܫ̈ܝܢ ܝܗܒ ܡܘܗ̈ܒܬܐ܂  70:91 ܟܠܗܘܢ ܐ̈ܚܘܗܝ ܕܡܣܟܢܐ ܣܢܝܢ ܠܗ܂ ܘܐܦ ܪ̈ܚܡܘܗܝ \ܪ̈ܚܝܩܝܢ /ܡܪܚܩܝܢ#3# /ܡܬܪܚܩܝܢ#3#/ ܡܢܗ܂ ܐܝܢܐ ܕܛܪܟܢ ܒܡ̈ܠܘܗܝ ܠܐ ܫܪܝܪ܂  80:91 ܘܕܩܢܐ ܚܟܡܬܐ ܪܚܡ ܢܦܫܗ܂ ܕܢܛܪ ܗܝܡܢܘܬܐ ܡܫܟܚ ܛܒܬܐ܂  90:91 ܘܣܗܕܐ ܕܓܠܐ ܠܐ ܢܬܚܣܐ܂ ܘܕܡܡܠܠ ܕܓܠܘܬܐ/ܕܓܠ̈ܬܐ#3#/ ܢܐܒܕ܂  01:91 ܠܐ ܝܐܐ ܠܣܟܠܐ ܦܘܢܩܐ܂ ܐܦ ܠܐ ܠܥܒܼܕܐ ܕܢܫܬܠܛ ܒܪ̈ܘܪܒܢܐ܂  11:91 ܣܘܟܠܗ ܕܓܒܪܐ ܢܓܝܪܘܬ ܪܘܚܗ ܗܝ܂ ܘܬܫܒܘܚܬܗ ܡܥܒܪܐ ܥܘܼܠܐ܂  21:91 ܢܗܡ ܐܝܟ ܐܪܝܐ ܪܘܓܙܗ ܕܡܠܟܐ܂ ܘܐܝܟ ܛܠܐ ܥܠ ܥܣܒܐ ܨܒܝܢܗ܂  31:91 ܒܗܬܬܐ ܗܘ ܠܐܒܐ ܒܪܐ ܣܟܠܐ܂ ܘܐܝܟ ܕܠܦܐ ܕܢܛܦ ܪܢܝܗܿ ܕܐܢܬܬܐ܂  41:91 ܒܝܬܐ ܘܩܢܝܢܐ ܝܘܪܬܢܐ/ܝܘܬܪܢܐ#2܂3#/ ܗܘ ܕܐܒܐ܂ ܘܡܢ ܡܪܝܐ ܗܘ ܡܬܡܟܪܐ ܐܢܬܬܐ ܠܓܒܪܐ܂  51:91 ܢܘܡܬܐ ܝܗܒܐ ܫܢܬܐ܂ ܘܢܦܫܐ ܪܡܬܐ ܬܟܦܢ܂  61:91 ܕܢܛܪ ܦܘܩܕܢܐ ܡܙܕܗܪ ܒܢܦܫܗ܂ ܘܕܫܐܛ ܐܘܪ̈ܚܬܗ ܢܬܩܛܠ܂  71:91 ܕܡܬܿܠܘܐ ܠܡܪܝܐ ܡܪܚܡ ܥܠ ܡܣܟܢܐ܂ ܘܐܝܟ ܥܿܒ̈ܕܘܗܝ ܡܬܦܪܥ܂  81:91 ܪܕܝ ܒܪܟ ܡܛܠ ܕܐܝܬ ‍<‍ܒܗ#3#‍>‍ ܣܒܪܐ܂ ܘܠܨܥܪܗ ܠܐ ܬܪܡܐ ܢܦܫܟ܂  91:91 ܓܒܪܐ ܚܡܬܢܐ ܡܩܒܠ ܬܘܟܐ܂ ܘܟܡܐ ܕܡܥܠܐ ܥܠ ܛܥܢܗ ܡܘܣܦ܂  02:91 ܫܡܥ ܡܠܼܟܐ ܘܩܒܠ ܡܪܕܘܬܐ܂ ܐܝܟ ܕܬܬܚܟܡ ܒܐܘܪ̈ܚܬܟ܂  12:91 ܣ̈ܓܝܐܢ ܡܚܫ̈ܒܬܐ ܒܠܒܗ ܕܓܒܪܐ܂ ܘܬܪܥܝܬܐ ܕܡܪܝܐ ܬܬܩܝܡ܂  22:91 ܪܓܬܗ ܕܒܪ ܐܢܫܐ ܛܝܒܘܬܗ܂ ܘܛܒ ܗܘ ܡܣܟܢܐ ܡܢ ܓܒܪܐ ܥܬܝܪܐ ܕܡܕܓܠ܂  32:91 ܕܚܠܬܗ ܕܡܪܝܐ ܠܚ̈ܝܐ܂ ܘܡܿܢ ܕܣܒܥܗܿ ܢܒܘܬ ܘܠܐ ܢܦܩܘܕ ܒܝܫܬܐ܂  42:91 ܚܒܢܢܐ ܕܡܛܫܐ ܐ̈ܝܕܘܗܝ ܒܥܘܒܗ܂ ܐܦ ܠܐ ܠܦܘܡܗ ܢܩܪܒ ܐܢܝ̈ܢ܂  52:91 ܣܟܠܐ ܡܐ ܕܡܬܢܓܕ ܚܟܝܡܐ ܡܙܕܗܪ܂ ܘܐܢ ܬܟܣ ܠܚܟܝܡܐ ܡܣܬܟܠ ܝܕܥܬܐ܂  62:91 ܕܒܐܙ ܠܐܒܘܗܝ ܘܡܥܝܩ ܠܐܡܗ܂ ܒܪܐ ܗܘ ܡܒܗܬܢܐ ܘܡܚܦܪܢܐ܂  72:91 ܦܘܫ ܒܪܝ ܘܫܡܥ ܡܪܕܘܬܐ/ܡ̈ܠܝ#3#/܂ ܘܠܐ ܬܛܥܐ ܡܐܡܪܐ ܕܝܕܥܬܐ܂  82:91 ܣܗܕܐ ܥܘܠܐ ܡܥܫܢ ܕܝܢܐ܂ ܘܦܘܡܗ ܕܥܘܠܐ ܡܛܒܥ ܠܗ܂  92:91 ܡܛܝܒܝܢ ܟܐ̈ܒܐ ܠܐܝܠܝܢ ܕܡܥܫܢܝܢ ܕܝܢܐ܂ ܘܡܚܘܬܐ ܠܥܡܐ ܣܟܠܐ܂  10:02 ܥܫܝܢ ܗܘ ܚܡܪܐ ܘܪܘܝܘܬܐ ܡܨܥܪܢܝܐ܂ ܘܟܠ ܕܡܫܬܪܚ ܒܗ ܠܐ ܗܘܼܐ/ܗܿܘܐ#3#/ ܚܟܝܡ܂  20:02 ܢܗܡ ܐܝܟ ܐܪܝܐ ܪܘܓܙܗ ܕܡܠܟܐ܂ ܘܕܡܚܡܬ ܠܗ ܚܛܐ ܥܠ ܢܦܫܗ܂  30:02 ܬܫܒܘܚܬܗ ܕܓܒܪܐ/ܕܡܠܟܐ#3#/ ܡܐ ܕܡܦܪܩ ܚܪܝܢܐ܂ ܘܟܠ ܕܣܟܠ ܡܡܝܩ܂  40:02 ܡܬܚܣܕ ܚܒܢܢܐ ܘܠܐ ܫܬܩ܂ ܘܫܐܠ ܒܚܨܕܐ ܘܠܝܬ ܡ̈ܝܐ܂  50:02 ܥܡܝܩܐ ܡܠܬܐ ܒܠܒܗ ܕܡܠܟܐ܂ ܘܓܒܪܐ ܚܟܝܡܐ ܢܕܠܝܗܿ܂  60:02 ܣܘܓܐܐ ܕܒ̈ܢܝ ܐܢܫܐ ܡܬܩܪ̈ܝܢ ܓܒܪ̈ܐ ܡܪ̈ܚܡܢܐ܂ ܓܒܪܐ ܕܝܢ ܡܗܝܡܢܐ ܡܢܘ ܡܫܟܚ܂  70:02 ܙܕܝܩܐ ܕܡܗܠܟ ܒܬܡܝܡܘܬܐ܂ ܛܘܒܝܗܘܢ ܠܒܢ̈ܘܗܝ ܡܢ ܒܬܪܗ܂  80:02 ܡܠܟܐ ܝܬܒ/ܝܬܿܝܒ#3#/ ܥܠ ܟܘܪܣܝܐ ܕܕܝܢܐ܂ ܘܡܬܒܕܪ̈ܢ ܡܢ ܩܕܡܘܗܝ ܟܠܗܝܢ ܒܝܫܬ̈ܐ܂  90:02 ܡܿܢ ܢܐܡܪ ܕܙܿܟܝ ܐܢܬ ܠܒܝ܂ ܘܐܬܕܟܝܬ ܡܢ ܚ̈ܛܗܐ܂  01:02 ܡܬܩܠܐ ܘܡܬܩܠܐ܂ ܟܝܠܐ/ܟܝܠܬܐ#3#/ ܘܟܝܠܬܐ܂ ܡܣܠܝܢ ܐܢܘܢ ܩܕܡ ܡܪܝܐ ܬܪ̈ܝܗܘܢ܂  11:02 ܐܦ ܒܥܿܒ̈ܕܘܗܝ ܡܬܝܕܥ ܛܠܝܐ܂ ܐܢ ܕܟܐ ܗܘ ܘܐܢ ܬܪ̈ܝܨܝܢ ܥܿܒ̈ܕܘܗܝ܂  21:02 ܐܕܢܐ ܕܫܡܥܐ ܘܥܝܢܐ ܕܚܙܝܐ ܡܪܝܐ ܥܒܼܕ ܐܢܝ̈ܢ܂  31:02 ܠܐ ܬܪܚܡ ܫܢܬܐ ܕܠܐ ܬܬܡܣܟܢ܂ ܐܠܐ ܦܬܚ ܥܝܢ̈ܝܟ ܘܣܒܥ ܠܚܡܐ܂  41:02 ܪܚܡܐ ܢܐܡܪ ܠܚܒܪܗ ܕܩܢܝܬ܂ ܘܗܝܕܝܢ ܢܫܬܒܚ܂  51:02 ܘܢܐܡܪ ܕܐܝܬ ܕܗܒܐ ܘܣܘܓܐܐ ܕܟܐ̈ܦܐ ܛܒ̈ܬܐ܂ ܘܡܐ̈ܢܐ ܝܩܝܪ̈ܐ ܘܣ̈ܦܘܬܐ ܕܝܕܥܬܐ܂  61:02 ܢܣܒܘ ܡܪܛܘܛܗ ܕܡܿܢ ܕܥܪܒ ܠܢܘܟܪܝܐ܂ ܘܥܠ ܐ̈ܦܝ ܢܘܟܪ̈ܝܐ ܢܣܒܘ ܡܫܟܢܗ܂  71:02 ܥܪܒ ܠܓܒܪܐ ܒܠܚܡܐ ܕܓܠܐ܂ ܘܒܬܪ ܗܝܕܝܢ ܢܬܡܠܐ ܦܘܡܗ ܚ̈ܨܨܐ܂  81:02 ܡܚܫܒܬܐ ܒܬܪܥܝܬܐ ܡܬܩܢܐ܂ ܘܒܓܘܪܓܐ ܡܬܥܒܕ ܩܪܒܐ܂  91:02 ܕܓܠܐ ܐܪܙܐ ܐܟܠܩܪܨܐ܂ ܘܕܡܗܝܡܢ ܒܪܘܚܗ ܟܣܐ ܡܠܬܐ܂ ܘܥܡ ܡܿܢ ܕܡܣܪ̈ܗܒܢ ܣ̈ܦܘܬܗ ܠܐ ܬܬܚܠܛ܂  02:02 ܕܠܐܛ ܠܐܒܘܗܝ ܘܠܐܡܗ܂ ܢܕܥܟ ܫܪܓܗ܂ ܐܝܟ ܒܒܬܐ ܚܫܘܟܬܐ܂  12:02 ܝܪܬܘܬܐ ܕܡܣܪܗܒܐ ܒܩܕܡܝܬܗܿ܂ ܒܐܚܪܝܬܗܿ ܠܐ ܬܬܒܪܟ܂  22:02 ܠܐ ܬܐܡܪ ܕܐܦܪܘܥ ܒܝܫܬܐ ‍<‍ܚܠܦ ܛܒܬܐ#2܂3#‍>‍܂ ܐܠܐ ܣܟܐ ܠܡܪܝܐ ܕܢܦܪܩܟ܂  32:02 ܛܡܐܝܢ ܐܢܘܢ ܩܕܡ ܡܪܝܐ ܡܬܩ̈ܠܐ ܘܡܬ̈ܩܠܐ܂ ܘܡܣܐ̈ܬܐ ܕܢܟܠܐ ܠܐ ܫܦܝܪ̈ܢ܂  42:02 ܡܢ/ܡܢ ܩܕܡ#3#/ ܡܪܝܐ ܗ̈ܠܟܬܗ ܕܓܒܪܐ܂ ܘܐܝܢܘ ܒܪܢܫܐ/ܓܒܪܐ#3#/ ܕܢܬܩܢ ܐܘܪܚܗ܂  52:02 ܦܚܐ ܗܘ ܠܒܪܢܫܐ ܕܢܕܪ ܠܩܘܕܫܐ܂ ܘܡܢ ܒܬܪ ܕܢܕܪ ܬܘܝܐ ܠܗ ܢܦܫܗ܂  62:02 ܡܒܕܪ ܠܥܘ̈ܠܐ ܡܠܟܐ ܚܟܝܡܐ܂ ܘܡܗܦܟ ܥܠܝܗܘܢ ܓܝܓܠܐ܂  72:02 ܫܪܓܗ ܕܡܪܝܐ ܢܫܡܬܐ ܗܝ ܕܒܢ̈ܝ ܐܢܫܐ܂ ܘܒܨܝܐ ܟܠܗܘܢ ܬܘ̈ܢܐ ܕܟܪܣܐ܂  82:02 ܛܝܒܘܬܐ ܘܩܘܫܬܐ ܢܛܪܝܢ ܠܡܠܟܐ܂ ܘܡܬܩܢ/ܘܡܛܝܒ#3#/ ܟܘܪܣܝܗ ܒܛܝܒܘܬܐ܂  92:02 ܬܫܒܘܚܬܐ ܕܓܕܘ̈ܕܐ ܚܝܠܗܘܢ܂ ܘܗܕܪܐ ܕܩܫܝ̈ܫܐ ܣܝܒܘܬܐ܂  03:02 ܫܚܩܐ ܘܫܘܢܩܐ ܦܓܥ ܒܒܝܫ̈ܐ܂ ܘܡܚܘܬܐ/ܘܡܚܬܐ#3#/ ܠܬܘ̈ܢܐ ܕܟܪܣܗܘܢ܂  10:12 ܐܝܟ ܬܦܐ ܕܡ̈ܝܐ ܠܒܗ ܕܡܠܟܐ ܒܐ̈ܝܕܘܗܝ ܕܐܠܗܐ܂ ܘܠܐܬܪ ܕܨܒܐ ܡܪܟܢ ܠܗ܂  20:12 ܟܠܗܝܢ ܐܘܪ̈ܚܬܗ ܕܓܒܪܐ ܬܪ̈ܝܨܢ ܐ̈ܢܝܢ ܒܥܝܢ̈ܝ ܢܦܫܗ܂ ܘܡܪܝܐ ܡܬܩܢ ܠܒܐ܂  30:12 ܡܿܢ ܕܥܒܕ ܙܕܝܩܘܬܐ ܘܕܝܢܐ܂ ܓܒܐ ܗܘ ܠܡܪܝܐ ܡܢ ܕܒܚܬܐ܂  40:12 ܪܘܡܐ/ܢܘܗܪܐ#2#/ ܕܥܝ̈ܢܐ ܘܪܘܚܬܐ ܕܠܒܐ܃ ܘܫܪܓܐ ܕܥܘ̈ܠܐ ܚܛܝܬܐ܂  50:12 ܡܚܫ̈ܒܬܗ ܕܓܒܝܐ ܡܗܝ̈ܡܢܢ܂ ܘܕܒܝܫܐ ܡܚܣܪ̈ܢ/ܡܚܣ̈ܕܢ#3#/܂  60:12 ܡܥܒܕܢܘܬܐ/ܡܥܒܪܢܘܬܐ#3#/ ܕܣܝܡܬܐ ܒܠܫܢܐ ܕܓܠܐ܂ ܘܠܐܒܕܢܐ ܢܣܬܚܦܘܢ ܐܝܠܝܢ ܕܒܥܝܢ ܠܡܘܬܐ܂  70:12 ܬܒܪܐ ܕܥܘ̈ܠܐ ܢܐܬܐ ܥܠܝܗܘܢ܂ ܥܠ ܕܠܐ ܨܒܘ ܠܡܥܒܕ ܕܝܢܐ܂  80:12 ܕܗܦܟ ܐܘܪܚܗ ܓܒܪܐ ܗܘ ܢܘܟܪܝܐ܂ ܘܐܝܢܐ ܕܕܟܐ ܬܪ̈ܝܨܝܢ ܥܿܒ̈ܕܘܗܝ܂  90:12 ܦܩܚ ܠܡܬܒ ܥܠ ܩܪܢܐ ܕܐܓܪܐ܂ ܡܢ ܕܠܡܥܡܪ ܥܡ ܐܢܬܬܐ ܢܨܝܬܐ܂  01:12 ܢܦܫܗ ܕܥܘܠܐ ܠܐ ܡܬܚܙܝܐ ܒܥܝܢ̈ܝ ܚܒܪ̈ܘܗܝ܂  11:12 ܘܒܬܘܟܗ ܕܒܝܫܐ ܡܬܚܟܡ ܫܒܪܐ܂ ܘܚܟܝܡܐ ܒܬܪܥܝܬܗ ܡܩܒܠ ܝܕܥܬܐ܂  21:12 ܡܣܬܟܠ ܙܕܝܩܐ ܠܒܗܘܢ ܕܥܘ̈ܠܐ܂ ܘܕܚܩ ܠܥܘ̈ܠܐ ܠܒܝܫܬܐ܂  31:12 ܕܡܣܟܪ ܐ̈ܕܢܘܗܝ ܕܠܐ ܢܫܡܥ ܠܡܣܟܢܐ܂ ܐܦ ܗܘ ܢܩܪܐ ܠܐܠܗܐ ܘܠܐ ܢܥܢܝܘܗܝ܂  41:12 ܡܘܗܒܬܐ ܕܒܛܘܫܝܐ ܡܦܪܩܐ ܪܘܓܙܐ܂ ܘܕܚܐܣ ܠܡܬܠ ܡܥܝܪ ‍<‍ܡܢ#3#‍>‍ ܪܘܓܙ܂  51:12 ܚܕܘܬܗ ܕܙܕܝܩܐ ܥܒܕܐ ܕܝܢܐ ܘܬܒܪܐ/ܘܬܼܒܪܐ#3#/ ܠܥܿܒ̈ܕܝ/ܠܥܒܼ̈ܕܝ#2܂3#/ ܥܘܼܠܐ܂  61:12 ܒܪܢܫܐ ܕܛܥܐ ܡܢ ܐܘܪܚܐ ܕܣܘܟܠܐ܂ ܥܡ ܒܢ̈ܝ ܐܪܥܐ ܢܬܬܢܚ܂  71:12 ܓܒܪܐ ܕܚܣܝܪ ܠܗ ܘܪܚܡ ܚܕܘܬܐ ܘܚܡܪܐ ܘܒܣܡܐ ܠܐ ܢܥܬܪ܂  81:12 ܬܚܠܘܦܗ ܕܙܕܝܩܐ ܥܘܠܐ܂ ܘܚܠܦ ܬܪܝܨܐ ܕܓܠܐ܂  91:12 ܛܒ ܠܡܬܒ ܒܐܪܥܐ ܕܡܕܒܪܐ܂ ܡܢ ܕܠܡܥܡܪ ܥܡ ܐܢܬܬܐ ܢܨܝܬܐ ܘܡܪܓܙܢܝܬܐ܂  02:12 ܣܝܡܬܐ ܪܓܝܓܬܐ ܘܡܫܚܐ ܒܕܝܪܐ/ܒܒܝܬܐ#3#/ ܚܟܡܬܐ܂ ܘܣܘܟܠܐ ܕܒܢ̈ܝ ܐܢܫܐ ܢܒܠܥܝܗܿ܂  12:12 ܕܒܥܐ ܙܕܝܩܘܬܐ ܘܛܝܒܘܬܐ܂ ܡܫܟܚ ܚܝ̈ܐ ܘܙܕܝܩܘܬܐ ܘܬܫܒܘܚܬܐ܂  22:12 ܠܡܕܝܢܬܐ ܕܓܢܒܪܐ ܣܠܩ ܚܟܝܡܐ܂ ܘܟܒܫ ܚܣܢܐ ܕܬܘܟܠܢܗܿ܂  32:12 ܕܢܛܪ ܦܘܡܗ ܘܠܫܢܗ܂ ܢܛܪ ܢܦܫܗ ܡܢ ܐܘܠܨܢܐ܂  42:12 ܡܪܚܐ ܕܥܫܝܢ ܫܡܗ܂ ܥܒܕ ܥܘܼܠܐ ܒܐܟܬܗ܂  52:12 ܪܓܬܗ ܕܚܒܢܢܐ ܩܛܠܐ ܠܗ܂ ܡܛܠ ܕܠܐ ܨܒܐ ܕܢܥܒ̈ܕܢ ܐ̈ܝܕܘܗܝ ܥܿܒܕܐ܂  62:12 ܘܟܠܗ ܝܘܡܐ ܪܐܓ ܪܓܬܐ܂ ܙܕܝܩܐ ܝܗܒ ܘܠܐ ܚܐܣ܂  72:12 ܘܕܒܚܐ ܕܥܘ̈ܠܐ ܛܡܐ ܗܘ ‍<‍ܩܕܡ ܡܪܝܐ#2#‍>‍܂ ܡܛܠ ܕܒܥܘܼܠܐ ܡܝܬܝܢ ܠܗ܂  82:12 ܣܗܕܐ ܕܓܠܐ ܢܐܒܕ܂ ܘܓܒܪܐ ܫܡܘܥܐ ܬܪܝܨܐܝܬ ܡܡܠܠ܂  92:12 ܚܨ̈ܝܦܢ ܐ̈ܦܘܗܝ ܕܓܒܪܐ ܥܘܠܐ܂ ܘܐܝܢܐ ܕܬܪܝܨ ܗܘ ܡܬܩܢ ܐܘܪ̈ܚܬܐ ܕܢܦܫܗ܂  03:12 ܠܝܬ ܚܟܡܬܐ ܐܦ ܠܐ ܣܘܟܠܐ܂ ܘܐܦ ܠܐ ܬܪܥܝܬܐ ܐܝܟ ܕܡܪܝܐ܂  13:12 ܣܘܣܝܐ ܡܛܝܒ ܠܝܘܡܐ ܕܩܪܒܐ܂ ܘܕܡܪܝܐ ܗܘ ܦܘܪܩܢܐ܂  10:22 ܡܝܬܪ ܗܘ ܫܡܐ ܡܢ ܥܘܬܪܐ ܣܓܝܐܐ܂ ܘܛܒܐ ܡܪܚܡܢܘܬܐ ܡܢ ܕܗܒܐ ܘܡܢ ܣܐܡܐ܀܀  20:22 ܥܬܝܪܐ ܘܡܣܟܢܐ ܦܓܥܘ ܚܕ ܒܚܕ܂ ܘܠܬܪ̈ܝܗܘܢ ܡܪܝܐ ܥܒܼܕ ‍<‍ܐܢܘܢ#2#‍>‍܂  30:22 ܥܪܝܡܐ ܚܙܐ ܒܝܫܐ ܕܡܬܢܓܕ ܘܥܫܝܢܐܝܬ ܐܬܪܕܝ܂ ܣ̈ܟܠܐ ܕܝܢ ܥܒܪܘ ܥܠܘܗܝ ܘܚܣܪܘ܂  40:22 ܥܩܒ̈ܝܗܿ ܕܡܟܝܟܘܬܐ ܕܚܠܬܗ ܕܡܪܝܐ܂ ܘܥܘܬܪܐ ܘܐܝܩܪܐ ܘܚ̈ܝܐ܂  50:22 ܢܫ̈ܒܐ ܘܦܚ̈ܐ ܒܐܘܪܚܐ ܥܣܩܬܐ܂ ܘܡܿܢ ܕܢܛܪ ܢܦܫܗ ܢܬܪܚܩ ܡܢܗܘܢ܂  60:22 ܕܡܟܣ ܠܛܠܝܐ ܥܠ ܦܘܡܗܿ ܕܐܘܪܚܗ܂ ܐܦܢ ܢܩܫ ܠܐ ܢܣܛܐ ܡܢܗܿ܀܂  70:22 ܥܬܝܪܐ ܢܫܬܠܛ \ܒܗ ܡܣܟܢܐ /ܒܡܣܟܢܐ#3#/܂ ܘܥܒܼܕܐ ܢܘܙܦ ܠܡܿܢ ܕܡܘܙܦ ܗܘܐ ܠܗ܂  80:22 ܕܙܪܥ ܥܘܼܠܐ ܢܚܨܘܕ ܥܬܐ܂ ܘܫܒܛܐ ܕܐܟܬܗ ܢܓܡܘܪ܂  90:22 ܡܿܢ ܕܛܒܐ ܥܝܢܗ ܗܘ ܢܬܒܪܟ܂ ܡܛܠ ܕܝܗܒ ܡܢ ܠܚܡܗ ܠܡܣܟܢܐ܂  01:22 ܐܘܒܕ ܠܒܝܫܐ ܘܐܦܩ ܠܚܪܝܝܐ/ܠܚܪܝܢܐ#3#/܂ ܘܒܛܠ ܕܝܢܐ ܘܨܥܪܐ܂ ܕܠܐ ܐܢ ܢܬܒ ܒܟܢܘܫܬܐ ܠܟܠܟܘܢ ܢܨܥܪ܂  11:22 ܪܚܡ ܐܠܗܐ ܠܐܝܢܐ ܕܕܟܐ ܒܠܒܗ܂ ܘܡܪܚܡ ܥܠ ܣ̈ܦܘܬܐ ܕܪ̈ܚܡܘܗܝ ܕܡܠܟܐ܂  21:22 ܥܝܢ̈ܘܗܝ ܕܡܪܝܐ ܢܛܪ̈ܢ ܝܕܥܬܐ܂ ܘܡܘܒ̈ܕܢ ܡ̈ܠܐ ܕܓ̈ܠܐ܂  31:22 ܐܡܪ ܚܒܢܢܐ ܡܐ ܕܡܫܬܕܪ܂ ܐܪܝܐ ܒܐܘܪܚܐ ܘܗܐ ܩܛܠܐ ܒܫ̈ܘܩܐ/ܒܝܬ ܫ̈ܘܩܐ#3#/܂  41:22 ܓܘܡܨܐ ܥܡܝܩܐ ܦܘܡܗܿ ܕܢܘܟܪܝܬܐ܂ ܘܐܝܢܐ ܕܪܓܙ ܥܠܘܗܝ ܡܪܝܐ ܢܦܠ ܬܡܢ܂  51:22 ܫܛܝܘܬܐ ܡܦܪܕܐ ܠܒܗ ܕܛܠܝܐ܂ ܘܫܒܛܐ ܕܡܪܕܘܬܐ ܡܪܚܩ ܡܢܗ܂  61:22 ܕܬܐܟ ܠܡܣܟܢܐ ܡܣܓܐ ܒܝܫܬܗ܂ ܘܕܝܗܒ ܠܥܬܝܪܐ ܚܘܣܪܢܐ ܗܘ ܠܢܦܫܗ܂  71:22 ܐܪܟܢ ܐܕܢܟ ܘܫܡܥ ܡ̈ܠܐ ܕܚ̈ܟܝܡܐ܂ ܘܣܝܡ ܠܒܟ ܠܝܕܥܬܝ܂  81:22 ܡܛܘܠ ܕܒܣܝ̈ܡܢ ܐܢܝ̈ܢ܂ ܛܪ ܐ̈ܢܝܢ ܒܟܪܣܟ܂ ܘܢ̈ܬܩܢܢ ܐܝܟ ܚܕܐ ܥܠ ܣ̈ܦܘܬܟ܂  91:22 ܕܢܗܘܐ ܬܘܟܠܢܟ ܥܠ ܡܪܝܐ ܐܘܕܥܬܟ ܝܘܡܢܐ܂  02:22 ܘܗܐ ܟܬܒܬ ܐ̈ܢܝܢ ܠܟ ܥܠ ܬܠܬ ܙܒ̈ܢܝܢ܂  12:22 ܕܐܘܕܥܟ ܡܠܼܟܐ ܘܝܕܥܬܐ܂ ܘܫܠܝܐ ܘܡ̈ܠܐ ܕܩܘܫܬܐ܂ ܕܬܗܦܟ ܡܠܬܐ ܕܩܘܫܬܐ ܠܡܿܢ ܕܫܕܪܟ܂  22:22 ܠܐ ܬܬܘܟ ܠܡܣܟܢܐ ܡܛܠ ܕܡܣܟܝܢ ܗܘ܂ ܘܠܐ ܬܡܟܟ ܠܒܝܿܫܐ ܒܬܪܥܐ܂  32:22 ܡܛܠ ܕܡܪܝܐ ܕܐܿܢ ܕܝܢܗܘܢ܂ ܘܡܬܦܪܥ ܥܘܠܒ‍<‍ܢ‍>‍ܐ ܕܢܦܫܗܘܢ܂  42:22 ܠܐ ܬܗܘܐ ܪܚܡܐ ܠܓܒܪܐ ܚܡܬܢܐ܂ ܘܥܡ ܓܒܪܐ ܕܡܠܐ ܪܘܓܙܐ ܠܐ ܬܥܘܠ܂  52:22 ܕܠܐ ܬܐܠܦ ‍<‍ܡܢ#3#‍>‍ ܢܡ̈ܘܣܘܗܝ܂ ܘܬܫܟܚ ܬܘܩܠܬܐ ܠܢܦܫܟ܂  62:22 ܠܐ ܬܬܠ ܢܦܫܟ ܠܥܪܒܘܬܐ܂ ܒܕܒܗܿܬ ܐܢܬ ܡܢ ܦܪ̈ܨܘܦܐ܂  72:22 ܐܢ ܠܝܬ ܠܟ ܓܝܪ ܡܢ ܐܬܪ ܕܬܦܪܘܥ܂ ܢܣܒܝܢ ܬܫܘܝܬܐ ܡܢ ܬܚܘܬܝܟ܂  82:22 ܠܐ ܬܫܢܐ ܬܚܘܡܐ ܕܡܢ ܥܠܡ ܕܥܒܕܘ ܐ̈ܒܗܝܟ܂  92:22 ܐܢ ܚܙܝܬ ܓܒܪܐ ܕܡܗܝܪ ܒܥܿܒܕܗ܂ ܩܕܡ ܡ̈ܠܟܐ ܢܩܘܡ ܘܠܐ ܢܩܘܡ ܩܕܡ ܚܫܝ̈ܟܐ܂  10:32 ܐܢ ܝܬܒ ܐܢܬ ܠܡܚܫܡܘ ܥܡ ܫܠܝܛܐ܂ ܐܫܬܘܕܥ ܡܕܡ ܕܣܝܡ ܩܕܡܝܟ܂  20:32 ܕܠܐ ܬܣܝܡ ܣܟܝܢܐ ܒܦܘܡܟ܂ ܐܢ ܐܝܬ ܓܒܪܐ ܕܢܦܝܫ/ܕܢܦܫ#3#/܂  30:32 ܠܐ ܬܪܓ ܡܢ ܡܐܟܘܠܬܗ܂ ܡܛܠ ܕܠܚܡܗ ܠܚܡܐ ܗܘ ܕܕܓܠܘܬܐ܂  40:32 ܠܐ ܬܬܩܪܒ ܠܥܬܝܪܐ܂ ܐܠܐ ܒܚܟܡܬܐ ܐܬܦܪܩ/ܐܬܩܪܒ#2#/ ܡܢܗ܂  50:32 ܐܢ ܬܨܕ ܓܝܪ ܥܝܢܟ ܒܗ ܠܐ ܡܬܚܙܐ ܠܟ܂ ܡܛܠ ܕܥܒܕ ܠܗ ܓܦ̈ܐ ܐܝܟ ܕܢܫܪܐ ܘܦܪܚ ܠܫܡܝܐ܂  60:32 ܠܐ ܬܚܫܡ ܥܡ ܓܒܪܐ ܚܘܪܐ܂ ܘܠܐ ܬܪܓ ܡܢ ܡܐܟܘܠܬܗ܂  70:32 ܐܟܙܢܐ ܓܝܪ ܕܐܢܫ ܒܠܥ ܙܦܬܐ܂ ܗܟܢܐ ‍<‍ܓܝܪ#3#‍>‍ ܐܟܠ ܐܢܬ ܘܫܬܐ ܥܡܗ܂ ܘܠܒܗ ܠܐ ܗܘܐ ܠܘܬܟ܂  80:32 ܘܠܚܡܐ ܕܐܟܠ ܐܢܬ ܡܬܝܒ ܐܢܬ ܠܗ܂ ܘܡܚܒܠ ܐܢܬ ܡ̈ܠܝܟ ܒܣ̈ܝܡܬܐ܂  90:32 ܩܕܡ ܣܟܠܐ ܠܐ ܬܡܠܠ܂ ܡܛܠ ܕܫܐܛ ܠܗܝܢ/ܠܗܠܝܢ#2#/ ܠܡ̈ܠܝܟ܂  01:32 ܠܐ ܬܫܢܐ ܬܚܘܡܐ ܕܡܢ ܥܠܡ܂ ܘܒܚܩܠܐ ܕܝܬ̈ܡܐ ܠܐ ܬܥܘܠ܂  11:32 ܡܛܘܠ ܕܦܪܘܩܗܘܢ ܬܩܝܦ ܗܘ܂ ܘܗܘ ܢܕܘܢ ܕܝܢܗܘܢ ܥܡܟ܂  21:32 ܐܥܠ ܠܒܟ ܠܡܪܕܘܬܐ܂ ܘܐܕܢܟ ܠܡܐܡܪܐ ܕܝܕܥܬܐ܂  31:32 ܠܐ ܬܟܠܐ ܡܪܕܘܬܐ ܡܢ ܛܠܝܐ܂ ܡܛܠ ܕܐܢ ܡܚܐ ܐܢܬ ܠܗ ܠܐ ܡܐܬ܂  41:32 ܐܢܬ ܓܝܪ ܡܚܐ ܐܢܬ ܠܗ ܒܫܒܛܐ܂ ܘܢܦܫܗ ܡܢ ܫܝܘܠ ܡܦܨܐ ܐܢܬ܀  51:32 ܒܪܝ ܐܢ ܚܟܝܡ ܠܒܟ܂ ܐܦ ܠܒܝ ܕܝܠܝ \ܢܚܕܐ܂  61:32 ܘܢܕܘ̈ܨܢ ܟ̈ܘܠܝܬܝ / ܢܚܕܐ ܘܢܕܘܨ܂ ܘܟ̈ܘܠܝܬܝ#3#/ ܡܐ ܕܡܡ̈ܠܠܢ ܣ̈ܦܘܬܟ ܬܪܝܨܘܬܐ܂  71:32 ܠܐ/ܐܢ#2#/ ܢܛܢ ܠܒܟ ܒܚ̈ܛܝܐ܂ ܐܠܐ ܒܕܚܠܬܗ ܕܡܪܝܐ ܟܠ ܝܘܡ܂  81:32 ܕܬܗܘܐ ܠܟ ܚܪܬܐ/ܚܕܘܬܐ#3#/ ܘܣܒܪܟ ܠܐ ܢܓܡܪ܂  91:32 ܫܡܥ ܒܪܝ ܘܗܘܝ ܚܟܝܡ܂ ܘܬܕܘܨ ܬܪܥܝܬܝ ܒܠܒܟ܂  02:32 ܠܐ ܬܗܘܐ ܪܘܝ ܒܚܡܪܐ܂ ܘܠܐ ܬܗܘܐ ܐܣܘܛ ܒܒܣܪܐ܂  12:32 ܡܛܠ ܕܕܪܘܝ ܒܚܡܪܐ ܘܐܣܘܛ ܒܒܣܪܐ ܢܐܒܕ܂ ܘܕܕܡܟ ܢܠܒܫ ܒܪܕܥܬܐ܂  22:32 ܫܡܥ ܠܐܒܘܟ ܕܐܘܠܕܟ܂ ܘܠܐ ܬܫܘܛ ܣܝܒܘܬܗܿ ܕܐܡܟ܂  32:32 ܩܘܫܬܐ ܩܢܝ܂ ܘܠܐ ܬܙܒܢ ܚܟܡܬܐ ܘܡܪܕܘܬܐ ܘܣܘܟܠܐ܂  42:32 ܢܪܘܙ ܘܢܕܘܨ ܐܒܘܗܝ ܕܙܕܝܩܐ܂ ܘܢܘܠܕ ܚܟܝܡܐ ܘܢܚܕܐ ܒܗ ܐܒܘܗܝ܂  52:32 ܘܢܚܕܘܢ ܒܟ ܐܒܘܟ ܘܐܡܟ ܘܬܕܘܨ ܝܠܕܬܟ܂  62:32 ܗܒ ܠܝ ܒܪܝ ܠܒܟ܂ ܘܥܝܢ̈ܝܟ ܐܘܪ̈ܚܬܝ ܢܛܪ̈ܢ܂  72:32 ܓܘܡܨܐ ܗܝ ܓܝܪ ܥܡܝܩܐ ܙܢܝܬܐ܂ ܘܒܪܐ ܕܐܘܠܨܢܐ ܢܘܟܪܝܬܐ܂  82:32 ܘܡܢ ܫܠܝܐ ܡܘܒܕܐ܂ ܘܒܢܝܢ̈ܫܐ ܣ̈ܓܝܐܐ ܥܘܼܠܐ ܡܣܓܝܢ܀  92:32 ܠܡܿܢ ܘܝܐ ܘܠܡܿܢ ܕܘܘܕܐ܂ ܘܠܡܿܢ ܕܝܢܐ ܘܠܡܿܢ ܒܝܫܬ̈ܐ܂ ܘܠܡܿܢ ܨܘ̈ܠܦܬܐ ܕܡܓܢ܂ ܘܕܡܿܢ ܡܩ̈ܢܐܢ ܥܝ̈ܢܘܗܝ܂  03:32 ܐܠܐ ܕܐܝܠܝܢ ܕܡܘܚܪܝܢ ܒܚܡܪܐ܂ ܘܡܥܩܒܝܢ ܐܝܟܐ ܕܐܝܬ ܒܝܬ ܡܫܬܝܝܐ܂ ܠܐ ܬܗܘܐ ܪܘܝ ܒܚܡܪܐ܂ ܐܠܐ ܡܠܠ ܥܡ ܐܢܫܐ ܙܕܝܩ̈ܐ܂ ܘܗܘܝܬ ܡܗܠܟ ܥܡܗܘܢ ܘܡܡܠܠ܂  13:32 ܠܐ ܬܨܕ ܥܝܢܟ ܒܚܡܪܐ ܕܙܪܓܐ ܥܝܢܗ ܒܟܣܐ܂ ܐܠܐ ܪܢܝ ܒܙܕܝܩܘܬܐ܂  23:32 ܡܛܠ ܕܚܪܬܗ ܕܚܡܪܐ ܐܝܟ ܡܚܘܬܐ ܗܝ ܕܚܘܝܐ܂ ܘܐܝܟ ܚܪܡܢܐ ܕܦܪܚ܂  33:32 ܥܝܢ̈ܝܟ ܡܐ ܕܚܪ ܒܢܘܟܪܝܬܐ܂ ܗܝܕܝܢ ܠܒܟ ܡܡܠܠ ܗ̈ܦܝܟܬܐ܂  43:32 ܘܗܘܐ ܐܢܬ ܠܟ܂ ܐܝܟ ܗܿܘ ܕܫܟܝܒ ܒܠܒܗ ܕܝܡܐ܂ ܘܐܝܟ ܡܿܠܚܐ ܒܡܚܫܘܠܐ ܪܒܐ܂  53:32 ܘܬܐܡܪ ܕܡܚܐܘܢܝ ܘܠܐ ܚܫܬ܂ ܘܡܒܙܚܝܢ ܗܘܘ ܒܝ ܘܠܐ ܝܕܥ ܗܘܝܬ܂ ܐܡܬܝ ܐܬܬܥܝܪ ܘܐܙܠ ܐܒܥܝܗܿ܂  10:42 ܠܐ ܬܛܢ ܒܓܒܪ̈ܐ ܒܝܫ̈ܐ܂ ܘܠܐ ܬܪܓ ܠܡܗܘܐ ܥܡܗܘܢ܂  20:42 ܡܛܠ ܕܒܝܫܬܐ ܗܘ ܪܢܐ ܠܒܗܘܢ܂ ܘܥܘܼܠܐ ܡܡ̈ܠܠܢ ܣ̈ܦܘܬܗܘܢ܂  30:42 ܒܚܟܡܬܐ ܡܬܒܢܐ ܒܝܬܐ܂ ܘܒܣܘܟܠܐ ܟܠܗ ܬܩܢ܂  40:42 ܘܒܝܕܥܬܐ ܡܬܡܠܝܢ ܬܘ̈ܘܢܐ܂ ܟܠ ܩܢܝܢܐ ܘܐܝܩܪܐ ܘܒܘܣܡܐ܂  50:42 ܛܒ ܗܘ ܚܟܝܡܐ ܡܢ ܥܫܝܢܐ܂ ܘܓܒܪܐ ܕܝܕܥܬܐ ܡܢ ܓܢܒܪ ܚܝܠܐ܂  60:42 ܒܓܘܪܓܐ ܡܬܥܒܕ ܩܪܒܐ܂ ܘܦܘܪܩܢܐ ܒܣܘܓܐܐ ܕܡܠܼܟܐ܂  70:42 ܚܟܡܬܐ ܪܡܝܐ ܠܣܟܠܐ܂ ܘܒܬܪܥܐ ܠܐ ܦܬܚ ܦܘܡܗ܂  80:42 ܕܡܬܚܫܒ ܠܡܒܐܫܘ ܓܒܪܐ ܥܘܠܐ ܡܬܩܪܐ܂  90:42 ܘܬܪܥܝܬܗ ܕܣܟܠܐ ܚܛܝܬܐ܂ ܘܛܡܐܘܬܗ ܕܒܪܢܫܐ ܒܝܫܬܐ܂  01:42 ܘܠܥܘ̈ܠܐ ܒܝܫܬܐ ܬܕܒܪ ܐܢܘܢ ܒܝܘܡܐ ܕܐܘܠܨܢܐ܂  11:42 ܦܨܐ ܠܐܝܠܝܢ ܕܡܬܕܒܪܝܢ ܠܡܘܬܐ܂ ܘܠܡܙܒܢ ܠܐܝܠܝܢ ܕܡܬܬܚܕܝܢ ܠܩܛܠܐ ܠܐ ܬܚܘܣ܂  21:42 ܘܐܢ ܬܐܡܪ ܕܠܐ ܝܕܥ ܐܢܐ܂ ܕܥ ܕܬܪܥܝܬܐ ܕܠܒܐ ܐܠܗܐ ‍<‍ܗܘ#3#‍>‍ ܒܨܐ܂ ܘܕܢܛܪ ܢܦܫܟ ܗܘ ܝܕܥ܂ ܘܦܪܥ ܠܒܪ ܐܢܫܐ ܐܝܟ ܥܿܒ̈ܕܘܗܝ܂  31:42 ܐܟܘܠ ܒܪܝ ܕܒܫܐ ܡܛܠ ܕܛܒ ܗܘ܂ ܘܟܟܪܝܬܐ ܚܠܝܬܐ ܒܚܟܟ܂  41:42 ܗܟܢܐ ܐܦ ܚܟܡܬܐ ܠܢܦܫܟ ܬܫܟܚ܂ ܘܬܗܘܐ ܠܟ ܚܪܬܐ/ܚܕܘܬܐ#3#/ ܘܣܒܪܟ ܠܐ ܢܬܦܣܩ܂  51:42 ܠܐ ܬܟܡܢ ܥܘܼܠܐ ܒܕܝܪܗ ܕܙܕܝܩܐ܂ ܘܠܐ ܬܒܘܙ ܒܝܬ ܡܫܪܝܗ܂  61:42 ܡܛܠ ܕܫܒܥ ܙܒ̈ܢܝܢ ܢܦܠ ܙܕܝܩܐ ܘܩܐܡ܂ ܘܪ̈ܫܝܥܐ ܒܒܝܫܬܐ ܢܣܬܚܦܘܢ܂  71:42 ܡܐ ܕܢܦܠ ܒܥܠܕܒܒܟ ܠܐ ܬܚܕܐ܂ ܘܡܐ ܕܡܣܬܚܦ ܠܐ ܢܕܘܨ ܠܒܟ܂  81:42 ܕܠܐ/ܕܠܡܐ#3#/ ܢܚܙܐ ܡܪܝܐ ܘܢܬܒܐܫ ܒܥܝܢ̈ܘܗܝ܂ ܘܢܗܦܟ ܪܘܓܙܗ ܡܢܗ܂  91:42 ܠܐ ܬܚܣܡ ܒܒ̈ܝܫܐ܂ ܘܠܐ ܬܛܢ ܒܥܘ̈ܠܐ܂  02:42 ܡܛܠ ܕܠܒܝܫ̈ܐ ܠܐ ܗܘܝܐ ܠܗܘܢ ܚܪܬܐ܂ ܘܫܪܓܐ ܕܥܘ̈ܠܐ ܢܕܥܟ܂  12:42 ܕܚܠ ܒܪܝ ܡܢ ܡܪܝܐ ܘܐܡܠܟ܂ ܘܥܡ ܫ̈ܛܝܐ ܠܐ ܬܬܚܠܛ܂  22:42 ܡܢ ܫܠܝܐ ܓܝܪ ܐܬܐ ܬܒܪܗܘܢ܂ ܘܣܘܦܐ ܕܫ̈ܢܝܗܘܢ ܡܢܘ ܝܕܥ܂  32:42 ܗܠܝܢ ܠܚ̈ܟܝܡܐ ܐܡܪ ܐܢܐ܂ ܠܡܣܒ ܒܐ̈ܦܐ ܒܕܝܢܐ ܠܐ ܫܦܝܪ܂  42:42 ܐܦ ܠܐ ܠܡܐܡܪ ܠܥܘܠܐ ܕܙܕܝܩ ܐܢܬ܂ ܢܠܘܛܘܢܗ ܥܡ̈ܡܐ ܘܢܨܚܝܢܗ ܐ̈ܡܘܬܐ܂  52:42 ܘܡܣܟ̈ܢܐ ܢܬܒܣܡܘܢ܂ ܘܥܠܝܗܘܢ ܬܐܬܐ ܒܘܪܟܬܐ ܛܒܬܐ܂  62:42 ܘܣ̈ܦܘܬܐ ܢܢܫܩܘܢ ܕܐܝܠܝܢ ܕܡܟܣ̈ܢܝܢ܂  72:42 ܛܝܒ ܒܫܘܩܐ ܥܿܒ̈ܕܝܟ ܘܥܬܕ ܒܚܩܠܟ܂ ܘܒܬܪܟܢ ܬܒܢܐ ܒܝܬܟ܂  82:42 ܠܐ ܬܗܘܐ ܣܗܕܐ ܕܓܠܐ ܥܠ ܚܒܪܟ܂ ܘܠܐ ܬܦܬܦܬܝܘܗܝ ܒܣ̈ܦܘܬܟ܂  92:42 ܘܠܐ ܬܐܡܪ ܕܐܥܒܕ ܠܗ ܐܝܟ ܕܥܒܕ ܠܝ܂ ܘܐܦܪܥܝܘܗܝ ܐܝܟ ܥܿܒ̈ܕܘܗܝ܂  03:42 ܥܠ ܚܩܠܗ ܕܓܒܪܐ ܚܒܢܢܐ ܥܒܪܬ܂ ܘܥܠ ܟܪܡܗ ܕܒܪܢܫܐ ܚܣܝܪ ܠܒܐ܂  13:42 ܘܣܠܩ ܟܠܗ ܐܬܡܠܝ ܝܥܪܐ܂ ܘܟܣܝܘ ܐ̈ܦܘܗܝ ܚ̈ܘܠܕܐ܂ ܘܣ̈ܝܓܘܗܝ ܕܟܐ̈ܦܐ ܐܣܬܚܦܘ܂  23:42 ܘܚܙܝܬ ܐܢܐ ܘܣܡܬ ܒܠܒܝ܂ ܘܩܒܠܬ ܡܪܕܘܬܐ܂  33:42 ܘܐܢ ܩܠܝܠ ܬܢܘܡ ܘܩܠܝܠ ܬܕܡܟ܃ ܘܩܠܝܠ ܬܣܝܡ ܐܝܕܟ ܥܠ ܚܕܝܟ܂  43:42 ܬܐܙܠ ܩܕܡܝܟ ܡܣܟܢܘܬܐ܂ ܘܬܕܪܟܟ ܨܪܝܟܘܬܐ܂ ܐܝܟ ܓܒܪܐ ܛܒܠܪܐ܂  10:52 ܐܦ ܗ̈ܠܝܢ ܡ̈ܬܠܘܗܝ ܕܫܠܝܡܘܢ ܥܡ̈ܝܩܐ܂ ܕܟܬܒܘ ܪ̈ܚܡܘܗܝ ܕܚܙܩܝܐ ܡܠܟܐ ܕܝܗܘܕܐ܃  20:52 ܬܫܒܘܚܬܗ ܕܐܠܗܐ ܡܿܢ ܕܡܛܫܐ ܡܠܬܐ܂ ܘܬܫܒܘܚܬܗ ܕܡܠܟܐ ܡܿܢ ܕܒܨܐ ܡܠܬܐ܂  30:52 ܫܡܝܐ ܪ̈ܡܝܢ܂ ܘܐܪܥܐ ܥܡܝܩܐ܂ ܘܠܒܗ ܕܡܠܟܐ ܠܐ ܡܬܒܨܐ܂  40:52 ܓܒܘ ܣܘܠܐܢܐ ܡܢ ܣܐܡܐ܂ ܕܢܦܘܩ ܡܐܢܐ ܟܕ ܕܟܐ܂  50:52 ܢܬܬܒܪܘܢ/ܢܬܒܕܪܘܢ#3#/ ܥܘ̈ܠܐ ܡܢ ܩܕܡ ܡܠܟܐ܂ ܘܢܬܩܢ ܟܘܪܣܝܗ ܒܙܕܝܩܘܬܐ܂  60:52 ܠܐ ܬܫܬܒܗܪ ܩܕܡ ܡܠܟܐ܂ ܘܒܕܘܟܬܐ ܕܪ̈ܘܪܒܢܐ ܠܐ ܬܩܘܡ܂  70:52 ܫܦܝܪ ܗܘ ܓܝܪ ܕܢܐܡܪ ܠܟ ܐܬܩܪܒ ܠܥܠ ܛܒ ܡܢ ܕܢܡܟܟܟ܂ ܩܕܡ ܫܠܝܛܐ ܡܕܡ ܕܚ̈ܙܝ ܥܝܢ̈ܝܟ ܗܼܘ/ܗܿܘ#3#/ ܐܡܪ܂  80:52 ܘܠܐ ܬܦܘܩ ܠܡܕܢ ܡܣܪܗܒܐܝܬ܂ ܕܠܐ ܟܕ ܬܕܘܢ ܒܐܚܪܝܬܐ ܢܚܣܕܟ ܪܚܡܟ܂  90:52 ܕܝܢܟ ܕܘܢ ܥܡ ܚܒܪܟ܂ ܘܪܐܙܐ ܐܚܪܢܐ ܠܐ ܬܓܠܐ܂  01:52 ܕܠܐ ܡܿܢ ܕܫܡܥ ܢܚܣܕܟ܂ ܘܢܪܢܘܢ ܒܟ ܣ̈ܓܝܐܐ܂  11:52 ܚܙܘܪܐ ܕܕܗܒܐ ܒܢܓܘܕܐ ܕܣܐܡܐ ܕܡܡܠܠ ܡܠܬܐ܂  21:52 ܩܕܫܐ ܕܕܗܒܐ ܘܣܪܕܘܢ ܛܒܐ܂ ܗܟܢܐ ܡܟܣܢܘܬܐ ܕܚ̈ܟܝܡܐ ܠܐܕܢܐ ܕܫܡܥܐ/ܕܫܡܘ̈ܥܐ#3#/܂  31:52 ܐܟܙܢܐ ܕܡܐ ܕܢܚܬ ܬܠܓܐ ܒܝܘܡܐ ܕܚܨܕܐ ܡܦܝܓ ܚܘܡܐ܂ ܗܟܢܐ ܐܝܙܓܕܐ ܡܗܝܡܢܐ ܠܡܫܕܪ̈ܘܗܝ/ܠܡܫܕܪ̈ܢܘܗܝ#2܂3#/܂ ܘܢܦܫܐ ܕܡܪ̈ܘܗܝ ܡܗܦܟ܂  41:52 ܐܟܙܢܐ ܕܡܐ ܕܐܝܬ ܥܢ̈ܢܐ ܘܪܘܚܐ ܘܡܛܪܐ ܠܝܬ܂ ܗܟܢܐ ܗܘ ܓܒܪܐ ܕܡܫܬܒܗܪ ܒܡ̈ܘܗܒܬܐ/ܒܡܘ̈ܡܬܐ#3#/ ܕܓ̈ܠܬܐ܂  51:52 ܒܢܓܝܪܘܬ ܪܘܚܐ ܡܫܕܠ ܫܠܝܛܐ܂ ܘܒܠܫܢܐ ܪܟܝܟܐ ܬܒܪ ܓܪ̈ܡܐ܂  61:52 ܡܐ ܕܐܫܟܚܬ ܕܒܫܐ ܡܣܬܟ ܐܟܘܠ܂ ܕܠܐ ܟܕ ܬܣܒܥ ܬܬܝܒܝܘܗܝ܂  71:52 ܠܐ ܬܬܟܒ ܪܓܠܟ ܠܒܝܬ ܪܚܡܟ܂ ܕܠܐ ܢܣܒܥܟ ܘܢܣܢܝܟ܂  81:52 ܐܝܟ ܦܕܘܥܐ ܘܣܝܦܐ ܘܓܐܪܐ ܫܢܝܢܐ܂ ܗܟܢܐ ܗܘ ܓܒܪܐ ܕܡܣܗܕ ܣܗܕܘܬܐ ܕܓܠܬܐ ܥܠ ܚܒܪܗ܂  91:52 ܐܝܟ ܫܢܐ ܕܒܝܫܐ ܘܐܝܟ ܪܓܠܐ ܡܙܥܬܐ܂ ܗܟܢܐ ܗܘ ܬܘܟܠܢܗ ܕܕܓܠܐ/ܕܥܘܠܐ#2܂3#/ ܒܝܘܡܐ ܕܐܘܠܨܢܐ܂  02:52 ܡܿܢ ܕܫܩܠ ܡܪܛܘܛܐ ܡܢ ܚܒܪܗ ܒܝܘܡܐ ܕܩܪܬܐ܂ ܐܝܟ ܗܿܘ ܗܼܘ ܕܪܡܐ ܚܠܐ ܥܠ ‍{‍ܝ‍}‍‍<‍ܢ‍>‍ܬܪܐ܂ ܘܡܨܪܦ ܠܠܒܐ ܟܝܒܐ܂ ܐܝܟ ܣܣܐ ܠܡܐܢܐ ܘܐܝܟ ܒܠܛܝܬܐ ܠܩܝܣܐ܂ ܗܟܢܐ ܟܪܝܘܬܐ ܡܗܪܐ ܠܠܒܗ ܕܓܒܪܐ܂  12:52 ܐܢ ܟܦܢ ܒܥܠܕܒܒܟ ܐܘܟܠܝܗܝ܂ ܘܐܢ ܨܗܐ ܐܫܩܝܗܝ܂  22:52 ܘܟܕ ܗܠܝܢ ܬܥܒܕ ܠܗ܂ ܓܘܡܪ̈ܐ ܕܢܘܪܐ \ܚܕܐ /ܚܒܐ#3# /ܚܙܐ#3#/ ܐܢܬ ܥܠ ܪܝܫܗ܂ ܘܡܪܝܐ ܦܪܥ ܠܟ܂  32:52 ܐܝܟ ܕܪܘܚܐ ܓܪܒܝܐ ܒܛܢܐ ܡܛܪܐ܂ ܗܟܢܐ ܐ̈ܦܐ ܒܝܫ̈ܬܐ ܘܠܫܢܐ ܡܛܫܝܐ܂  42:52 ܫܦܝܪ ܠܡܥܡܪ ܥܠ/ܥܡ#3#/ ܩܪܢܐ ܕܐܓܪܐ܂ ܡܢ ܕܠܡܥܡܪ ܥܡ ܐܢܬܬܐ ܢܨܝܬܐ ܘܒܒܝܬܐ ܕܦ̈ܠܓܘܬܐ܂  52:52 ܐܝܟ ܙܢܐ ܕܡ̈ܝܐ ܩܪ̈ܝܪܐ ܠܢܦܫܐ ܨܗܝܬܐ܂ ܗܟܢܐ ܗܘ ܛܒܼܐ ܫܦܝܪܐ ܕܐܬܐ ܡܢ ܐܪܥܐ ܪܚܝܩܬܐ܂  62:52 ܐܝܟ ܕܣܟܪ ܐܢܫ ܡܒܘܥܐ܂ ܘܡܦܩܢܐ ܕܡ̈ܝܐ ܡܚܒܠ܂ ܗܟܢܐ ܗܘ ‍<‍ܓܒܪܐ#3#‍>‍ ܙܕܝܩܐ ܡܐ ܕܢܦܠ ܩܕܡ ܥܘܠܐ܂  72:52 ܠܡܐܟܠ ܕܒܫܐ ܣܓܝ ܠܐ ܫܦܝܪ܂ ܐܦ ܠܐ ܠܡܒܨܐ ܡ̈ܠܐ ܡܫ̈ܒܚܬܐ܂  82:52 ܐܝܟ ܡܕܝܢܬܐ ܬܪܝܥܬܐ ܕܠܝܬ ܠܗܿ ܫܘܪܐ܂ ܗܟܢܐ ܗܘ ܓܒܪܐ ܕܠܐ ܢܓܝܪܐ ܪܘܚܗ܂  10:62 ܐܝܟ ܬܠܓܐ ܒܩܝܛܐ ܘܐܝܟ ܡܛܪܐ ܒܚܨܕܐ܂ ܗܟܢܐ ܠܐ ܝܐܐ ܐܝܩܪܐ ܠܣܟܠܐ܂  20:62 ܐܝܟ ܨܦܪܐ ܘܚܝܘܬ ܟܢܦܐ ܕܦܪ̈ܚܢ ܒܐܐܪ܂ ܗܟܢܐ ܠܘܛܬܐ ܣܪܝܩܬܐ ܦܗܝܐ܂  30:62 ܫܘܛܐ ܠܣܘܣܝܐ ܘܙܩܬܐ ܠܚܡܪܐ܂ ܗܟܢܐ ܐܦ ܙܩܬܐ ܠܓܒܪܐ ܣܟܠܐ܂  40:62 ܠܐ ܬܬܠ ܦܬܓܡܐ ܠܣܟܠܐ/ܠܓܒܪܐ ܣܟܠܐ#3#/ ܐܝܟ ܣܟܠܘܬܗ܂ ܕܠܐ ܐܦ ܐܢܬ ܬܬܕܡܿܐ/ܬܕܡܼܐ#3#/ ܠܗ܂  50:62 ܐܠܐ ܡܠܠ ܥܡ ܣܟܠܐ ܐܝܟ ܚܟܝܡܘܬܟ܂ ܕܠܐ ܢܣܒܪ ܒܢܦܫܗ ܕܚܟܝܡ ܗܘ܂  60:62 ܡܢ ܬܚܝܬ ܪܓܠܗ ܫܬܐ ܥܘܼܠܐ܂ ܡܿܢ ܕܡܫܕܪ ܡܠܬܐ ܒܝܕ ܣܟܠܐ܂  70:62 ܐܢ ܬܬܠ ܗܠܟܬܐ ܠܚܓܝܪܐ܂ ܬܩܒܠ ܡܠܬܐ ܡܢ ܦܘܡܗ ܕܣܟܠܐ܂  80:62 ܐܝܟ ܟܐܦܐ ܒܩܠܥܐ܂ ܗܟܢܐ ܡܿܢ ܕܡܫܒܚ ܠܣܟܠܐ܂  90:62 ܟܘܒ̈ܐ ܝܥܘ ܒܐܝܕܗ ܕܪܘܝܐ܂ ܘܫܛܝܘܬܐ ܒܦܘܡܗ ܕܣܟܠܐ܂  01:62 ܣܓܝ ܚܐܫ ܒܣܪܗ ܕܣܟܠܐ܂ ܘܪܘܝܐ ܥܒܪ ܝܡܐ܂  11:62 ܐܝܟ ܟܠܒܐ ܕܗܦܟ ܥܠ ܬܝܘܒܗ܂ ܗܟܢܐ ܗܘ ܣܟܠܐ ܕܫܛܐ ܒܣܟܠܘܬܗ܂  21:62 ܐܢ ܚܙܝܬ ܓܒܪܐ ܕܚܟܝܡ ܒܥܝܢ̈ܝ ܢܦܫܗ܂ ܦܩܚ ܣܟܠܐ ܛܒ ܡܢܗ܀  31:62 ܐܡܪ ܚܒܢܢܐ ܡܐ ܕܡܫܬܕܪ܂ ܐܪܝܐ ܒܐܘܪܚܐ ܘܐܪܝܐ/ܘܩܛܠܐ#3#/ ܒܝܬ ܫ̈ܘܩܐ܂  41:62 ܐܝܟ ܬܪܥܐ ܕܡܬܟܪܟ ܥܠ ܨܝܪܬܗ܂ ܗܟܢܐ ܚܒܢܢܐ ܡܬܗܦܟ ܒܥܪܣܗ܂  51:62 ܚܒܢܢܐ ܕܡܛܫܐ ܐ̈ܝܕܘܗܝ ܒܥܘܒܗ܂ ܢܠܐܐ ܕܢܘܒܠ ܐܢܝ̈ܢ ܠܦܘܡܗ܂  61:62 ܚܒܢܢܐ ܚܟܝܡ ܒܥܝܢ̈ܝ ܢܦܫܗ܂ ܛܒ ܡܢ ܫܒܥܐ ܝܗ̈ܒܝ ܛܥܡܐ܂  71:62 ܕܡܠܛ ܒܕܝܢܐ ܕܠܐ ܕܝܠܗ܂ ܐܝܟ ܗܿܘ ܗܘ ܕܐܚܝܕ ܒܐ̈ܕܢܘܗܝ ܕܟܠܒܐ܂  81:62 ܐܝܟ ܙܢܐ ܕܫܒܗܪ̈ܢܐ ܡܫܕܝܢ ܡ̈ܠܐ ܐܝܟ ܓܐܪ̈ܐ ܫܢܝ̈ܢܐ ܕܡܘܬܐ܂  91:62 ܗܟܢܐ ܗܘ ܓܒܪܐ ܕܢܟܠ ܠܚܒܪܗ܂ ܘܡܐ ܕܐܣܬܟܠܘܗܝ/ܕܐܣܬܟܠܬܝܗܝ#3#/ ܐܡܪ ܡܓܚܟ ܓܚܟܬ܂  02:62 ܡܐ ܕܠܝܬ ܩܝܣ̈ܐ ܕܥܟܐ ܢܘܪܐ܂ ܘܐܬܪ ܕܠܝܬ ܫܓܘܫܐ ܫܠܝܐ ܡܨܘܬܐ܂  12:62 ܛܪܛܩܠ ܠܓܘܡܪ̈ܐ ܘܩܝܣ̈ܐ ܠܢܘܪܐ܂ ܘܓܒܪܐ ܛܪܟܢܐ ܡܓܪܓ ܗܪܬܐ܂  22:62 ܡ̈ܠܘܗܝ ܕܛܪܟܢܐ ܫ̈ܓܫܢ܂ ܘܢܚ̈ܬܢ ܠܬܘ̈ܘܢܐ ܕܠܒܐ܂  32:62 ܐܝܟ ܣܐܡܐ ܡܣܠܝܐ ܕܩܪܝܡ ܥܠ ܚܨܦܐ܂ ܗܟܢܐ ܣ̈ܦܘܬܐ ܕܝܩ̈ܕܢ/ܕܝܩܝܪ̈ܢ#3#/ ܘܠܒܐ ܒܝܫܐ܂  42:62 ܡܢ ܣ̈ܦܘܬܗ ܡܬܝܕܥ ܣܢܐܐ܂ ܘܒܓܘܗ ܟܡܝܢ ܟܡܐܢܐ܂  52:62 ܘܐܢ/ܡܛܠ ܕܐܢ#3#/ ܡܡܟ ܩܠܗ ܠܐ ܬܗܝܡܢܝܘܗܝ܂ ܡܛܠ ܕܫܒܥ ܒܝܫ̈ܢ ܐܝܬ ܒܓܘܗ/ܒܠܒܗ#3#/܂  62:62 ܕܡܟܣܐ/ܡܿܢ ܕܡܟܣܐ#3#/ ܣܢܐܬܐ ܒܠܒܗ܂ ܬܬܓܠܐ ܒܝܫܬܗ ܒܟܢܘܫܬܐ܂  72:62 ܕܚܦܪ ܓܘܡܨܐ ܢܦܠ ܒܗ܂ ܘܕܡܥܓܠ ܟܐܦܐ ܥܠܘܗܝ ܬܗܦܘܟ܂  82:62 ܠܫܢܐ ܕܓܠܐ ܣܢܐ ܩܘܫܬܐ܂ ܘܦܘܡܐ ܛܪܟܢܐ ܥܒܕ ܫܓܘܫܝܐ܂  10:72 ܠܐ ܬܫܬܒܗܪ ܠܝܘܡܐ ܕܡܚܪ܂ ܠܐ ܓܝܪ ܝܕܥ ܐܢܬ ܡܢܐ ܝܠܕ܂  20:72 ܢܫܒܚܟ ܢܘܟܪܝܐ ܘܠܐ ܦܘܡܟ܂ ܘܐܚܪܢܐ ܘܠܐ ܣ̈ܦܘܬܟ܂  30:72 ܝܩܝܪܐ ܟܐܦܐ ܘܢܛܠ ܚܠܐ܂ ܘܪܘܓܙܗ ܕܣܟܠܐ ܝܩܝܪ ܡܢ ܬܪ̈ܝܗܘܢ܂  40:72 ܡܪܚܘܬܐ ܗܝ ܚܡܬܐ ܘܚܐܦܐ ܪܘܓܙܐ܂ ܘܡܢܘ ܢܩܘܡ ܩܕܡ ܛܢܢܐ܂  50:72 ܛܒܐ ܗܝ ܡܟܣܢܘܬܐ ܕܓܠܝܐ܂ ܡܢ ܪܚܡܘܬܐ ܕܡܛܫܝܐ܂  60:72 ܫܦܝܪ̈ܢ ܡܚ̈ܘܬܗ ܕܪܚܡܐ ‍<‍ܛܒ#2#‍>‍ ܡܢ ܢܘܫ̈ܩܬܗ ܕܒܥܠܕܒܒܐ܂  70:72 ܢܦܫܐ ܕܣܒܥܐ ܕܝܫܐ ܟܟܪ̈ܝܬܐ܂ ܘܢܦܫܐ ܟܦܢܬܐ ܐܦ ܡܪ̈ܝܪܬܐ ܚ̈ܠܝܢ ܐ̈ܢܝܢ ܠܗܿ܂  80:72 ܐܝܟ ܨܦܪܐ ܕܡܫܢܝܐ ܩܢܗܿ܂ ܗܟܢܐ ܗܘ ܓܒܪܐ ܕܙܐܥ ܡܢ ܕܘܟܬܗ܂  90:72 ܐܝܟ ܡܫܚܐ ܘܒܣ̈ܡܐ ܕܡܚܕܝܢ ܠܒܐ܂ ܗܟܢܐ ܗܘ ܡܿܢ ܕܡܒܣܡ ܠܚܒܪܗ ܒܡܠܼܟܐ ܕܢܦܫܗ܂  01:72 ܪܚܡܟ ܘܪܚܡܗ ܕܐܒܘܟ ܠܐ ܬܫܒܘܩ܂ ܘܠܒܝܬ ܐܚܘܟ ܠܐ ܬܥܘܠ ܒܝܘܡܐ ܕܬܒܪܟ܂ ܛܒ ܗܘ ܫܒܒܐ ܕܩܪܝܒ ܡܢ ܐܚܐ ܕܪܚܝܩ܂  11:72 ܐܬܚܟܡ ܒܪܝ ܘܚܕܐ ܠܒܝ܂ ܘܒܛܠ ܡܢܝ ܚܣܕܐ ܕܡܚ̈ܣܕܢܝ܂  21:72 ܥܪܝܡܐ ܚܙܐ ܒܝܫܬܐ ܘܐܬܛܫܝ܂ ܫܒܪ̈ܐ/ܣܟ̈ܠܐ#3#/ ܕܝܢ ܥܒܪܘ ܥܠܝܗܿ ܘܚܣܪܘ܂  31:72 ܡܬܢܣܒ ܡܪܛܘܛܗ ܕܡܿܢ ܕܥܪܒ ܠܢܘܟܪܝܐ܂ ܘܥܠ ܐ̈ܦܝ ܢܘܟܪܝܐ ‍<‍ܢܣܒ#3#/ܢܣܒܘ#3#/‍>‍ ܡܫܟܢܗ܂  41:72 ܕܡܒܪܟ ܠܚܒܪܗ \ܒܫܘܦܪܢܘܬܐ /ܒܫܘܦܪܢܐ#3# /ܒܫܦܘܪܬܢܘܬܐ#3#/ ܒܩܠܐ ܪܡܐ܂ ܠܐ ܗܘܐ ܦܪܝܫ ܡܢ ܗܿܘ ܕܠܐܛ܂  51:72 ܐܝܟ ܕܠܦܐ ܕܢܿܛܦ ܒܝܘܡܐ ܕܣܓܪܐ܂ ܗܟܢܐ ܗܝ ܐܢܬܬܐ ܢܨܝܬܐ܂  61:72 ܪܘܚܐ ܓܪܒܝܐ ܩܫܝܐ܂ ܘܒܫܡܐ ܕܝܡܝܢܐ ܡܬܩܪܝܐ܂  71:72 ܦܪܙܠܐ ܠܦܪܙܠܐ ܠܛܫ܂ ܘܓܒܪܐ ܠܛܫ ܦܪܨܘܦܐ ܕܚܒܪܗ܂  81:72 ܕܢܛܪ ܬܬܐ ܢܐܟܘܠ ܡܢ ܦܐܪ̈ܝܗܿ܂ ܘܕܙܗܝܪ ܒܡܪܗ ܢܫܬܒܚ܂  91:72 ܐܝܟ ܕܠܐ ܕܡ̈ܝܢ ܦܪ̈ܨܘܦܐ ܠܦܪ̈ܨܘܦܐ܂ ܗܟܢܐ ܠܐ ܕܡ̈ܝܢ ܠܒ̈ܘܬܐ ܠܠܒܘ̈ܬܐ܂  02:72 ܫܝܘܠ ܘܐܒܕܢܐ ܠܐ ܣܒܥܝܢ܂ ܗܟܢܐ ܐܦ ܥܝܢܗܘܢ/ܥܝ̈ܢܝܗܘܢ#3#/ ܕܒܢ̈ܝ ܐܢܫܐ ܠܐ ܣܒܥܐ܂  12:72 ܨܪܦܐ ܒܩܐ ܠܣܐܡܐ ܘܟܘܪܐ ܠܕܗܒܐ܂ ܘܓܒܪܐ ܡܢ ܦܘܡܐ ܕܡܫ̈ܒܚܢܘܗܝ܂ ܠܒܐ ܕܥܘ̈ܠܐ ܒܥܐ ܒܝܫܬܐ܂ ܘܠܒܐ ܕܟܐ̈ܢܐ ܒܥܐ ܝܕܥܬܐ܂  22:72 ܐܢ ܡܚܐ ܐܢܬ ܠܣܟܠܐ/ܠܗ ܠܣܟܠܐ#3#/ ܒܓܘ ܟܢܘܫܬܐ܂ ܡܕܡ ܠܐ ܡܘܬܪ ܐܢܬ ܠܗ܂ ܐܦ ܠܐ ܡܥܒܪ ܐܢܬ ܣܟܠܘܬܗ܀  32:72 ܡܐ ܕܪܥܐ ܐܢܬ܂ ܕܥ/ܪܥܝ#3#/ ܐ̈ܦܝ ܥܢܟ܂ ܘܣܡ ܠܒܟ ܥܠ ܓܙܪܟ܂  42:72 ܡܛܠ ܕܠܐ ܗܘܐ ܠܥܠܡ ܐܘܚܕܢܐ܂ ܘܐܦܠܐ ܡܫܠܡ ܕܪܐ ܠܕܪܐ܂  52:72 ܫܘܚ ܥܡܝܪܐ ܘܐܬܚܙܝ ܬܕܐܐ܂ ܘܐܬܟܢܫ ܥܣܒܐ ܕܛܘܪ̈ܐ܂  62:72 ܐܡܪ̈ܐ ܠܠܒܘܫܟ܂ ܘܓܕܝ̈ܐ ܠܡܐܟܘܠܬܟ܂  72:72 ܘܚܠܒܐ ܕܥ̈ܙܐ ܠܡܐܟܘܠܬܟ ܘܠܡܐܟܘܠܬܐ ܕܒܝܬܟ܂  10:82 ܢܥܪܩܘܢ ܥܘ̈ܠܐ ܟܕ ܠܝܬ ܕܪܕܦ ܠܗܘܢ܂ ܘܙܕܝ̈ܩܐ ܐܝܟ ܐܪܝܐ ܢܬܬܟܠܘܢ܂  20:82 ܒܥܘܼܠܗܿ ܕܐܪܥܐ ܣܓ̈ܝܢ ܫ̈ܠܝܛܢܝܗܿ܂ ܘܒܢ̈ܝ ܐܢܫܐ ܙܕܝܩ̈ܐ ܕܝܕܥܝܢ ܟܐܢܘܬܐ ܢܓܪܘܢ ‍<‍ܝܘܡ̈ܬܗܘܢ#2܂3#‍>‍܂  30:82 ܓܒܪܐ ܡܣܟܢܐ ܕܬܐܟ ܠܡܣܟܢܐ܂ ܐܝܟ ܡܛܪܐ ܚܒܝܛܐ ܕܠܝܬ ܒܗ ܝܘܬܪܢ܂  40:82 ܐܝܠܝܢ ܕܫܒܩܝܢ ܢܡܘܣܐ ܡܫܬܒܚܝܢ ܒܥܘܼܠܐ܂ ܘܐܝܠܝܢ ܕܢܛܪܝܢ ܢܡܘܣܐ ܡܥܫܢܝܢ ܢܦܫܗܘܢ܂  50:82 ܓܒܪ̈ܐ ܒܝ̈ܫܐ ܠܐ ܡܣܬܟܠܝܢ ܕܝܢܐ܂ ܘܕܒܥܝܢ ܠܡܪܝܐ ܝܕܥܝܢ ܟܠܗܝܢ ܛܒ̈ܬܐ܂  60:82 ܡܣܟܢܐ ܡܗܠܟ ܒܬܡܝܡܘܬܐ܂ ܘܥܬܝܪܐ ܡܥܩ̈ܡܢ ܐܘܪ̈ܚܬܗ܂  70:82 ܕܢܛܪ ܢܡܘܣܐ ܒܪܐ ܗܘ ܣܟܘܠܬܢܐ܂ ܘܕܦܠܚ ܣܪܝܩܘܬܐ/ܣܪ̈ܝܩܬܐ#2#/ ܡܒܗܬ ܠܐܒܘܗܝ܂  80:82 ܕܡܣܓܐ ܩܢܝܢܗ ܡܢ ܩܨܨܐ ܘܡܢ ܪܒܝܬܐ܂ ܢܫܒܩܝܘܗܝ ܠܡܿܢ ܕܡܪܚܡ ܥܠ ܡܣ̈ܟܢܐ܂  90:82 ܕܡܣܟܪ ܐ̈ܕܢܘܗܝ ܕܠܐ ܢܫܡܥ ܢܡܘܣܐ܂ ܐܦ ܨܠܘܬܗ ܛܡܐܐ ܗܝ܂  01:82 ܕܡܛܥܐ ܬܪܝܨܐ ܒܐܘܪܚܐ ܒܝܫܬܐ ܒܓܘܡܨܐ ܢܦܠ܂ ܘܬܡ̈ܝܡܐ ܢܐܪܬܘܢ ܛܒ̈ܬܐ܂  11:82 ܓܒܪܐ ܥܬܝܪܐ ܚܟܝܡ ܒܥܝܢ̈ܝ ܢܦܫܗ܂ ܘܡܣܟܢܐ ܣܟܘܠܬܢܐ ܒܣܪ ܠܗ܂  21:82 ܒܥܘܫܢܐ ܕܙܕܝ̈ܩܐ ܣܓܝܐ ܬܫܒܘܚܬܐ܂ ܘܒܩܘܡܐ ܕܥܘ̈ܠܐ ܡܬܒܨܪܐ܂  31:82 ܒܪ ܐܢܫܐ ܕܡܟܣܐ ܥܘܼܠܗ ܠܐ ܢܨܠܚ܂ ܘܕܡܘܕܐ ܒܚ̈ܛܗܘܗܝ ܘܥܒܪ ܡܢܗܘܢ܂ ܢܬܪܚܡ ܥܠܘܗܝ ܐܠܗܐ܂  41:82 ܛܘܒܘܗܝ ܠܒܪܢܫܐ ܕܕܚܠ ܒܟܠܙܒܢ܂ ܘܐܝܢܐ ܕܡܩܫܐ ܠܒܗ ܢܦܠ ܒܒܝܫܬܐ܂  51:82 ܐܪܝܐ ܢܗܡ܂ ܘܕܒܐ ܝܗܒܬ ܩܠܐ܂ ܕܐܫܬܠܛ ܥܘܠܐ ܥܠ ܥܡܐ ܡܣܟܢܐ܂  61:82 ܫܠܝܛܐ ܚܣܝܪ ܪܥܝܢܐ ܣ̈ܓܝܐܝܢ ܬܘܟ̈ܘܗܝ܂ ܘܐܝܢܐ ܕܣܢܐ ܢܟܠܐ ܢܓܪܘܢ ܝܘܡ̈ܬܗ܂  71:82 ܒܪܢܫܐ ܕܚܫܝܫ ܒܕܡܐ ܕܢܦܫܐ܂ ܥܕܡܐ ܠܓܒ̈ܝܐ ܢܥܪܘܩ ܘܠܐ ܢܥܕܪܘܢܗ܂  81:82 ܕܡܗܠܟ ܕܠܐ ܡܘܡ ܢܬܦܪܩ܂ ܘܕܡܥܩ̈ܡܢ ܐܘܪ̈ܚܬܗ ܢܦܠ ܒܓܘܡܨܐ/ܒܓܘܡܝܢ#3#/܂  91:82 ܕܦܠܚ ܒܐܪܥܐ ܢܣܒܥ ܠܚܡܐ܂ ܘܕܪܗܛ ܒܬܪ ܣܪܝܩܘܬܐ/ܣܪ̈ܝܩܬܐ#2#/ ܢܣܒܥ ܡܣܟܢܘܬܐ/ܡܟܣܢܘܬܐ#3#/܂  02:82 ܓܒܪܐ ܡܗܝܡܢܐ ܣܓܝܐ̈ܢ ܒܘܪ̈ܟܬܗ܂ ܘܒܝܫܐ ܒܥܘܼܠܗ/ܒܥܘܬܪܗ#3#/ ܠܐ ܢܬܚܣܐ܂  12:82 ܓܒܪܐ ܕܢܣܒ ܒܐ̈ܦܐ ܠܐ ܫܦܝܪ܂ ܒܩܨܝܐ ܓܝܪ ܕܠܚܡܐ ܡܫܠܡ ܓܒܪܐ܂  22:82 ܡܣܬܪܗܒ ܠܡܥܬܪ ܓܒܪܐ ܕܒܝܫܐ ܥܝܢܗ܂ ܘܠܐ ܝܕܥ ܕܚܘܣܪܢܐ ܐܬܐ ܥܠܘܗܝ܂  32:82 ܕܡܟܣ ܠܒܪܢܫܐ ܪ̈ܚܡܐ ܡܫܟܚ܂ ܛܒ ܡܢ ܗܿܘ ܕܡܦܠܓ ܒܠܫܢܗ܂  42:82 ܕܚܛܦ ܡܢ ܐܒܘܗܝ ܘܡܢ ܐܡܗ ܘܐܡܪ ܕܠܝܬ ܠܝ ܚ̈ܛܗܐ܂ ܫܘܬܦܐ ܗܘ ܕܓܒܪܐ ܥܘܠܐ܂  52:82 ܓܒܪܐ ܝܥܢܐ ܡܓܪܓ ܚܪܢܐ/ܗܪܬܐ#2#/܂ ܘܕܡܬܬܟܠ ܥܠ ܡܪܝܐ ܢܕܗܢ܂  62:82 ܕܬܟܝܠ ܥܠ ܠܒܗ ܣܟܠܐ ܗܘ܂ ܘܕܡܗܠܟ ܒܬܡܝܡܘܬܐ ܢܬܦܨܐ܂  72:82 ܕܝܗܒ ܠܡܣܟܢܐ ܠܐ ܢܚܣܪ ܠܗ܂ ܘܕܡܪܟܢ ܥܝ̈ܢܘܗܝ ܡܢ ܡܣܟܢܐ ܬܣܓܐ ܠܘܛܬܗ܂  82:82 ܒܩܘܡܐ ܕܥܘ̈ܠܐ ܡܬܛܫܐ ܒܪܢܫܐ܂ ܘܒܐܒܕܢܗܘܢ ܢܣܓܘܢ ܙܕܝ̈ܩܐ܂  10:92 ܓܒܪܐ ܕܠܐ ܡܩܒܠ ܡܟܣܢܘܬܐ ܘܩܫܐ ܩܕܠܗ܂ ܒܥܓܠ ܢܬܬܒܪ/ܢܬܒܪ#3#/ ܘܠܐ ܬܗܘܐ ܠܗ ܐܣܝܘܬܐ܂  20:92 ܒܣܘܓܐܐ ܕܙܕܝܩ̈ܐ ܣܓܐ ܥܡܐ܂ ܘܒܫܘܠܛܢܐ ܕܥܘ̈ܠܐ ܢܬܬܢܚ ܥܡܐ܂  30:92 ܓܒܪܐ ܕܪܚܡ ܚܟܡܬܐ ܢܚܕܐ ܠܐܒܘܗܝ܂ ܘܕܪܥܐ ܒܙܢܝܘܬܐ ܢܘܒܕ ܩܢܝܢܗ܂  40:92 ܡܠܟܐ ܒܕܝܢܐ ܡܩܝܡ ܐܪܥܐ܂ \ܘܓܒܪܐ ܥܘܠܐ /ܘܥܘܠܐ#3#/ ܡܚܣܪ ܠܗܿ܂  50:92 ܓܒܪܐ ܕܡܬܦܠܓ ܥܠ ܚܒܪܗ܂ ܡܨܝܕܬܐ ܦܪܣ ܥܠ ܗ̈ܠܟܬܗ܂  60:92 ܓܒܪܐ ܒܝܫܐ ܒܥܘܼܠܗ ܡܬܬܨܝܕ܂ ܘܙܕܝܩܐ ܢܫܒܚ/ܢܫܬܒܚ#3#/ ܘܢܚܕܐ܂  70:92 ܙܕܝܩܐ ܓܝܪ ܝܕܥ ܕܝܢܐ ܕܡܣ̈ܟܢܐ܂ ܘܥܘܠܐ ܠܐ ܡܣܬܟܠ ܝܕܥܬܐ܂  80:92 ܓܒܪ̈ܐ ܡܡܝ̈ܩܢܐ ܡܘܩܕܝܢ/ܡܘܒܕܝܢ#3#/ ܟܪ̈ܟܐ܂ ܘܚܟܝ̈ܡܐ ܡܗܦܟܝܢ ܪܘܓܙܐ܂  90:92 ܓܒܪܐ ܚܟܝܡܐ ܕܐܿܢ ܥܡ ܓܒܪܐ ܣܟܠܐ܂ ܘܪܓܙ ܘܓܚܟ ܘܠܐ ܡܬܬܦܝܪ/ܡܬܬܒܪ#3#/܂  01:92 ܓܒܪ̈ܐ ܐܫ̈ܕܝ ܕܡܐ ܣܢܝܢ ܠܚܣܝܐ܂ ܘܙܕܝܩ̈ܐ ܪ̈ܚܡܝܢ ܠܗ܂  11:92 ܚܡܬܗ ܟܠܗܿ ܡܦܩ ܣܟܠܐ܂ ܘܚܟܝܡܐ ܒܪܥܝܢܗ ܡܬܚܫܒ܂  21:92 ܫܠܝܛܐ ܕܫܡܥ ܡܠܬܐ ܕܓܠܬܐ܂ ܟܠܗܘܢ ܦ̈ܠܚܘܗܝ ܥܘܠܝܢ ܐܢܘܢ܂  31:92 ܡܣܟܢܐ ܘܡܟܐܒܐ ܦܓܥܘ ܚܕ ܒܚܕ܂ ܘܡܪܝܐ ܡܢܗܪ ܥܝ̈ܢܐ ܕܬܪ̈ܝܗܘܢ܂  41:92 ܡܠܟܐ ܕܕܐܿܢ ܒܩܘܫܬܐ܂ ܟܘܪܣܝܗ ܒܕܝܢܐ ܢܬܩܢ܂  51:92 ܫܒܛܐ ܘܡܟܣܢܘܬܐ ܝܗܒܝܢ ܚܟܡܬܐ܂ ܘܛܠܝܐ ܕܠܐ ܪܕܐ ܡܒܗܬ ܠܐܡܗ/ܠܐܒܘܗܝ#2܂3#/܂  61:92 ܒܣܘܓܐܗܘܢ ܕܥܿܘܠ̈ܐ ܣܓܐ ܥܘܼܠܐ܂ ܘܙܕܝ̈ܩܐ ܢܚܕܘܢ ܒܡܦܘܠܬܗܘܢ܂  71:92 ܪܕܝ ܒܪܟ ܘܢܢܝܚܟ܂ ܘܢܒܣܡ ܢܦܫܟ܂  81:92 ܒܣܘܓܐܐ ܕܥܘ̈ܠܐ ܡܬܬܪܥ ܥܡܐ܂ ܘܕܢܛܪ ܢܡܘܣܐ ܛܘܒܘܗܝ܂  91:92 ܒܡ̈ܠܐ ܠܐ ܡܬܪܕܐ ܥܒܼܕܐ܂ ܝܿܕܥ ܓܝܪ ܕܠܐ ܒܠܥ܂  02:92 ܐܢ ܚܙܝܬ ܓܒܪܐ ܕܡܣܪܗܒ ܒܡ̈ܠܘܗܝ܂ ܕܥ ܕܛܒ ܗܘ ܡܢܗ ܣܟܠ܂  12:92 ܕܡܬܦܢܩ ‍<‍ܛܠܝܐ#3#‍>‍ ܡܢ ܛܠܝܘܬܗ ܥܒܼܕܐ ܢܗܘܐ܂ ܘܒܐܚܪܝܬܗ ܢܬܬܢܚ܂  22:92 ܓܒܪܐ ܚܡܬܢܐ ܡܓܪܓ ܕܝܢܐ܂ ܘܓܒܪܐ ܪܓܘܙܬܢܐ ܡܣܓܐ ܥܘܼܠܐ܂  32:92 ܪܡܘܬܗ ܕܒܪ ܐܢܫܐ ܬܡܟܟܝܘܗܝ܂ ܘܡܟܝܟܘܬܗ ܬܣܓܐ ܠܗ ܐܝܩܪܐ܀  42:92 ܕܦܠܓ ܥܡ ܓܢܒܐ ܣܢܐ ܢܦܫܗ܂ ܘܦܣܩܝܢ ܥܠܘܗܝ ܡܘ̈ܡܬܐ/ܡܘܗ̈ܒܬܐ#2#/ ܘܠܐ ܡܘܕܐ܂  52:92 ܥܘܼܠܗ ܕܓܒܪܐ ܥܒܕ ܠܗ ܬܘܩܠܬܐ܂ ܘܕܬܟܝܠ ܥܠ ܡܪܝܐ ܢܥܫܢ܂  62:92 ܣ̈ܓܝܐܐ ܕܒܥܝܢ ܐ̈ܦܝ ܫܠܝܛܐ܂ ܘܡܢ ܡܪܝܐ ܗܘ ‍<‍ܢܿܦܩ#3#‍>‍ ܕܝܢܗ ܕܓܒܪܐ܂  72:92 ܛܡܐ ܗܘ ܠܙܕܝܩܐ ܓܒܪܐ ܥܘܠܐ܂ ܘܐܘܪܚܐ ܬܪܝܨܬܐ ܛܡܐܐ ܗܝ ܠܥܘ̈ܠܐ܀  10:03 ܡ̈ܠܘܗܝ ܕܐܓܘܪ ܒܪ ܝܩܝ܂ ܕܩܒܠ ܢܒܝܘܬܐ ܘܐܬܡܨܝ ܚܝܠܐ܂ ܘܐܡܪ ܠܐܬܠܝܐܝܠ܂  20:03 ܡܛܠ ܕܚܣܝܪ ܗܘ ܪ̈ܥܝܢܝ ܘܠܝܬ ܒܝ ܣܘܟܠܐ ܕܒܢ̈ܝ ܐܢܫܐ܃  30:03 ܘܠܐ ܝܕܥܬ ܚܟܡܬܐ܂ ܘܠܐ ܝܠܦܬ ܝܕܥܬܐ ܕܩܕܝܫ̈ܐ܂  40:03 ܐܡܪ ܠܝ ܡܢܘ ܣܠܩ ܠܫܡܝܐ ܘܢܚܬ܂ ܘܡܢܘ ܐܚܕ/ܐܚܝܕ#2#/ ܪܘܚܐ ܒܚ̈ܘܦܢܘܗܝ܂ ܘܡܢܘ/ܘܡܿܢ#3#/ ܨܪ ܡ̈ܝܐ ܒܫܘܫܦܐ܂ ܘܡܢܘ ܐܩܝܡ ܟܠܗܘܢ ܥܒܪ̈ܝܗܿ ܕܐܪܥܐ܂ ܐܝܢܘ ܫܡܗ ܘܐܝܢܘ/ܐܘ ܐܝܢܘ#3#/ ܫܡܐ ܕܒܪܗ ܐܢ ܝܕܥ ܐܢܬ܂  50:03 ܟܠܗܘܢ ܡܐܡܪ̈ܘܗܝ ܕܐܠܗܐ ܓܒܝ̈ܢ܂ ܘܡܣܝܥ ܠܐܝܠܝܢ ܕܬܟܝܠܝܢ ܥܠܘܗܝ܂  60:03 ܠܐ ܬܘܣܦ ܥܠ ܡ̈ܠܘܗܝ܂ ܕܠܐ ܢܟܣܟ ܘܬܬܟܕܒ܂  70:03 ܬܪ̈ܬܝܢ ܫܐܠܬ ܡܢܟ܂ ܠܐ ܬܟܠܐ ܡܢܝ ܥܕܠܐ ܐܡܘܬ܂  80:03 ܐܪܚܩ ܡܢܝ ܣܪܝܩܘܬܐ ܘܡܡܠܠܐ ܟܕܒܐ܂ ܘܡܣܟܢܘܬܐ ܘܥܘܬܪܐ ܠܐ ܬܬܠ ܠܝ܂ ܗܒ ܠܝ ܥܘܡܪܐ ܡܣܬܝ܂  90:03 ܕܠܐ ܐܣܒܥ ܘܐܟܕܒ܂ ܘܐܡܪ ܡܢܘ ܡܪܝܐ܂ ܘܕܠܐ ܐܬܡܣܟܢ ܘܐܓܢܘܒ܂ ܘܐܡܐ ܒܫܡܗ ܕܐܠܗܝ܂  01:03 ܠܐ ܬܫܠܡ ܥܒܼܕܐ ܠܡܪ̈ܘܗܝ܂ ܕܠܐ ܢܠܘܛܟ ܘܬܬܚܝܒ܂  11:03 ܠܕܪܐ ܕܐ̈ܒܗܘܗܝ ܢܨܚܐ܂ ܘܠܐܡܗ ܠܐ ܢܒܪܟ܂  21:03 ܕܪܐ ܕܕܟܐ ܒܥܝܢ̈ܝ ܢܦܫܗ܂ ܘܡܢ ܨܐܬܗ ܠܐ ܐܬܬܫܝܓ  31:03 ܕܪܐ ܡܐ ܕܪ̈ܡܢ ܥܝ̈ܢܘܗܝ ܘܬܡܪ̈ܘܗܝ ܡܫܩܠ܂  41:03 ܕܪܐ ܕܣܦܣܪ̈ܐ ܐ̈ܢܝܢ ܫܢ̈ܘܗܝ܂ ܘܣܟܝܢܝ̈ܬܐ ܢܝ̈ܒܘܗܝ܂ ܠܡܐܟܠ ܡܣ̈ܟܢܐ ܕܐܪܥܐ ܘܒܝܿܫ̈ܐ ܕܒܢܝܢܫܐ܂  51:03 ܠܥܠܘܩܐ ܬܠܬ ܗ̈ܘܝ ܠܗ ܒܢ̈ܢ ܚܒܝ̈ܒܢ܂ ܬܠܬ ܐܢܝ̈ܢ ܕܠܐ ܣܒ̈ܥܢ܂ ܘܕܐܪܒܥ ܠܐ ܐܡܪܐ ܟܕܘ܂  61:03 ܫܝܘܠ ܘܐܚܕܬ ܪ̈ܚܡܝܗܿ܂ ܘܐܪܥܐ ܠܐ ܣܒܥܐ ܡ̈ܝܐ܂ ܘܢܘܪܐ ܠܐ ܐܡܪܐ ܟܕܘ܂  71:03 ܥܝܢܐ ܕܓܚܟܐ ܥܠ ܐܒܘܗܿ ܘܫܝܛܐ ܣܝܒܘܬܐ ܕܐܡܗܿ܂ ܢܚܨܘܢܗܿ ܥܘܪ̈ܒܐ ܕܢܚܠܐ܂ ܘܢܐܟܠܘܢܗܿ ܒܢ̈ܝ ܢܫܪܐ܀  81:03 ܬܠܬ ܐ̈ܢܝܢ ܕܟܣ̈ܝܢ ܡܢܝ܂ ܘܕܐܪ̈ܒܥ ܠܐ ܝܕܥܬ ܐ̈ܢܝܢ܂  91:03 ܐܘܪܚܐ ܕܢܫܪܐ ܒܫܡܝܐ܂ ܘܐܘܪܚܐ ܕܚܘܝܐ ܥܠ ܫܘܥܐ܂ ܘܐܘܪܚܐ ܕܐܠܦܐ ܒܠܒܗ ܕܝܡܐ܂ ܘܐܘܪܚܐ ܕܓܒܪܐ ܒܥܠܝܡܘܬܗ܂  02:03 ܗܟܢܐ ܗܝ ܐܘܪܚܗܿ ܕܐܢܬܬܐ ܓܝܪܬܐ܂ ܐܟܠܐ ܘܡܟܦܪܐ ܦܘܡܗܿ܂ ܘܐܡܪܐ ܡܕܡ ܠܐ ܥܒܕܬ܂  12:03 ܬܚܝܬ ܬܠܬ ܙܝܥܐ ܐܪܥܐ܂ ܘܬܚܝܬ ܐܪ̈ܒܥ ܠܐ ܡܫܟܚܐ ܠܡܣܝܒܪܘ܂  22:03 ܬܚܝܬ ܥܒܼܕܐ ܟܕ ܢܡܠܟ܂ ܘܬܚܝܬ ܣܟܠܐ ܕܣܒܥ ܠܚܡܐ܂  32:03 ܘܬܚܝܬ ܣܢܘܐܬܐ ܕܗܘܝܐ ܠܓܒܪܐ܂ ܘܬܚܝܬ ܐܡܬܐ ܕܡܦܩܐ ܠܡܪܬܗܿ܂  42:03 ܐܪ̈ܒܥ ܐ̈ܢܝܢ ܕܙܥܘܪ̈ܝܢ ܒܐܪܥܐ܂ ܘܗ̈ܢܝܢ ܚ̈ܟܝܡܢ ܡܢ ܚ̈ܟܝܡܐ܂  52:03 ܫ̈ܘܫܡܢܐ ܕܚܝܠܐ ܠܝܬ ܒܗܘܢ܂ ܘܡܛܝܒܝܢ ܡܢ ܩܝܛܐ ܠܚܡܗܘܢ܂  62:03 ܘܚܓ̈ܣܐ ܕܒܨܝܪܝܢ ܒܚܝܠܐ܂ ܘܥܒܕܝܢ ܠܗܘܢ ܒܬ̈ܐ ܒܫ̈ܘܥܐ܂  72:03 ܘܩܡ̈ܨܐ ܕܡܠܟܘ ܠܝܬ ܠܗܘܢ܂ ܘܡܬܟܢܫܝܢ ܟܠܗܘܢ ܐܝܟ ܚܕܐ܂  82:03 ܘܐܡܩܬܐ ܕܡܣܒܟܐ ܒܐܝ̈ܕܝܗܿ܂ ܘܥܡܪܐ ܒܒ̈ܬܐ ܕܡ̈ܠܟܐ܂  92:03 ܬܠܬ ܐ̈ܢܝܢ ܕܬܪ̈ܝܨܢ ܗ̈ܠܟܬܗܝܢ܂ ܘܕܐܪ̈ܒܥ ܫܦܝܪ ܡܗ̈ܠܟܢ܂  03:03 ܓܘܪܝܐ ܕܐܪܝܐ ܓܢܒܪ ܗܘ ܡܢ ܟܠܗܿ ܒܥܝܪܐ܂ ܘܠܐ ܕܚܠ ܘܠܐ ܗܦܟ ܡܢ ܟܘܠܗܿ ܒܥܝܪܐ܂  13:03 ܘܐܒܟܐ ܕܡܙܕܪܟܠ ܒܝܢ̈ܬ ܬܪ̈ܢܓܠܬܐ܂ ܘܬܝܫܐ ܕܐܙܠ ܒܪܝܫ ܓܙܪܐ܂ ܘܡܠܟܐ ܕܡܡܠܠ ܒܝܬ ܥܡ̈ܡܐ܂  23:03 ܠܐ ܬܪܓ/ܬܬܪܓܪܓ#3#/ ܕܠܐ ܬܨܛܥܪ܂ ܘܠܐ ܬܘܫܛ ܐܝܕܟ ܠܦܘܡܟ ܒܥܬܐ܂  33:03 ܡܢ ܫܘܡܢܗ ܕܚܠܒܐ ܢܦܩܐ ܚܐܘܬܐ܂ ܘܐܢ ܬܟܒܘܫ ܐܝܕܟ ܥܠ ܚܛܬܐ ܢܦܘܩ ܕܡܐ܂ ܗܟܢܐ ܡܢ ܚܪܝܢܐ ܕܐ̈ܦܐ ܢܦܩ ܕܝܢܐ܂  10:13 ܡ̈ܠܘܗܝ ܕܡܘܐܝܠ ܡܠܟܐ ܢܒܝܐ܂ ܕܪܕܬܗ ܐܡܗ ܘܐܡܪܬ ܠܗ܃  20:13 ܝܝ ܒܪܝ ܘܝܝ ܒܪ ܟܪܣܝ ܘܝܝ ܒܪ ܢܕܪ̈ܝ܂  30:13 ܠܐ ܬܬܠ ܚܝܠܟ ܠܢܫ̈ܐ܂ ܘܐܘܪ̈ܚܬܟ/ܘܐܘܪ̈ܚܬܟ ܟܠܗܝܢ#3#/ ܠܡܐ̈ܟܠܬܐ ܕܡ̈ܠܟܐ܂  40:13 ܡܢ ܡ̈ܠܟܐ ܡܘܐܝܠ ܐܙܕܗܪ܂ ܡܢ ܡ̈ܠܟܐ ܕܫ̈ܬܝܢ ܚܡܪܐ܂ ܘܡܢ ܫ̈ܠܝܛܢܐ ܕܫܬܝܢ ܫܟܪܐ܂  50:13 ܕܠܐ ܬܫܬܐ ܘܬܛܥܐ ܠܡܒܕܩܢܐ܂ ܘܬܛܥܐ ܕܝܢܐ ܕܟܠܗܘܢ ܒܢ̈ܝ ܡܣ̈ܟܢܐ܀܀܂  60:13 ܡܬܝܗܒ ܫܟܪܐ ܠܐ̈ܒܝܠܐ܂ ܘܚܡܪܐ ܠܡܪ̈ܝܪܝ ܢܦܫܐ܂  70:13 ܕܢܫܬܘܢ ܘܢܛܥܘܢ ܟܐ̈ܒܝܗܘܢ܂ ܘܥܩ̈ܬܗܘܢ ܬܘܒ ܠܐ ܢܬܕܟܪܘܢ܂  80:13 ܦܬܚ ܦܘܡܟ ܒܡܠܬܐ ܕܩܘܫܬܐ܂ ܘܕܘܢ ܠܟܠܗܘܢ ܒܢ̈ܝܐ ܥܘ̈ܠܐ܂  90:13 ܦܬܚ ܦܘܡܟ ܒܕܝܢܐ ܙܕܝܩܐ܂ ܘܕܘܢ ܠܡܣ̈ܟܢܐ ܘܠܒܝܿܫ̈ܐ܂  01:13 ܐܢܬܬܐ ܟܫܝܪܬܐ ܡܢܘ ܡܫܟܚ܂ ܝܩܝܪܐ ܗܝ ܓܝܪ ܡܢ ܟܐ̈ܦܐ ܛܒ̈ܬܐ ܕܕܡ̈ܝܢ ܠܝܬ ܠܗܝܢ܂  11:13 ܘܬܟܝܠ ܥܠܝܗܿ ܠܒܗ ܕܒܥܠܗܿ܂ ܘܐܣܢܐ ܠܐ ܚܣܪ ܠܗܿ܂  21:13 ܥܒܕܬ ܠܗ ܛܒ̈ܬܐ ܘܠܐ ܒܝܫܬ̈ܐ܂ ܟܠܗܘܢ ܝܘܡ̈ܬܐ ܕܚ̈ܝܘܗܝ܂  31:13 ܒܥܬ ܥܡܪܐ ܘܟܬܢܐ܂ ܘܥܒܕ ܐ̈ܝܕܝܗܿ ܐܝܟ ܨܒܝܢܗܿ܂  41:13 ܗܘܬ ܐܝܟ ܐܠܦܐ ܕܬܓܪܐ܂ ܕܡܢ ܪܘܚܩܐ ܐܬܝܐ ܬܐܓܘܪܬܗܿ܂  51:13 ܘܩܡܬ ܒܠܠܝܐ܂ ܘܝܗܒܬ ܡܐܟܘܠܬܐ ܠܒܢ̈ܝ ܒܝܬܗܿ ܘܥܿܒܕܐ ܠܛܠܝ̈ܬܗܿ܂  61:13 ܘܚܪܬ ܒܦܘܠܚܢܐ ܘܙܒܢܬܗ܂ ܘܡܢ ܦܐܪ̈ܐ ܕܐ̈ܝܕܝܗܿ ܢܨܒܬ ܟܪܡܐ܂  71:13 ܘܐܣܪܬ ܚ̈ܨܝܗܿ ܒܥܘܫܢܐ ܘܫܪܪܬ ܕܪ̈ܥܝܗܿ܂  81:13 ܘܛܥܡܬ ܕܛܒܐ ܗܝ ܬܐܓܘܪܬܗܿ܂ ܘܠܐ ܕܥܟ ܗܘܐ ܫܪܓܗܿ ܠܠܝܐ ܟܠܗ܂  91:13 ܕܪ̈ܥܝܗܿ ܐܘܫܛܬ ܒܟܫܝܪܘܬܐ ܘܐ̈ܝܕܝܗܿ ܠܡܘܥܙܠܐ܃  02:13 ܐ̈ܝܕܝܗܿ ܦܫܛܬ ܠܡ̈ܣܟܢܐ܂ ܘܕܪ̈ܥܝܗܿ ܐܘܫܛܬ ܠܒܝܿܫ̈ܐ܂  12:13 ܘܠܐ ܕܚܠܝܢ ܗܘܘ ܒܢ̈ܝ ܒܝܬܗܿ ܡܢ ܬܠܓܐ܂ ܡܛܘܠ ܕܟܠܗܘܢ ܠܒܝܫ̈ܝܢ ܗܘܘ ܙܚܘܪ̈ܝܬܐ܂  22:13 ܬܫܘܝܬܐ ܥܒܕܬ ܠܗܿ܂ ܘܢܚ̈ܬܐ ܕܒܘܨܐ ܘܕܐܪܓܘܢܐ܂  32:13 ܝܕܝܥ ܗܘܐ ܒܥܠܗܿ ܒܝܢ̈ܬ/ܒܝܬ#3#/ ܡܕܝܢ̈ܬܐ܂ ܟܕ ܝܬܒ ܗܘܐ ܒܝܬ/ܒܝܢܬ#3#/ ܣ̈ܒܐ ܕܐܪܥܐ܂  42:13 ܟܬܢܐ ܥܒܕܬ ܘܙܒܢܬ܂ ܘܐܣܪ ܚ̈ܨܐ ܝܗܒܬ ܠܟܢܥ̈ܢܝܐ܂  52:13 ܥܘܫܢܐ ܘܗܕܪܐ ܠܒܘܫܗܿ܂ ܘܬܚܕܐ ܒܝܘܡܐ ܐܚܪܝܐ܂  62:13 ܦܘܡܗܿ ܦܬܚܬ ܒܚܟܡܬܐ܂ ܘܢܡܘܣܐ ܕܪ̈ܚܡܐ ܥܠ ܠܫܢܗܿ܂  72:13 ܘܓ̈ܠܝܢ ܐܘܪ̈ܚܬܐ ܕܒܝܬܗܿ܂ ܠܚܡܗܿ ܚܒܢܢܐܝܬ ܠܐ ܐܟܠܬ܂  82:13 ܩܡܘ ܒܢܝܗܿ ܘܝܗܒܘ ܠܗܿ ܛܘܒܐ܂ ܘܒܥܠܗܿ ܫܒܚܗܿ܂  92:13 ܘܣܘܓܐܐ ܕܒ̈ܢܬܗܿ ܩ̈ܢܝ ܥܘܬܪܐ܂ ܘܐܢܬܝ ܥܒܪܬܝ ܥܠ ܟܠܗܝܢ܂  03:13 ܕܓܠܐ ܗܝ ܝܐܝܘܬܐ ܘܣܪܝܩ ܗܘ ܫܘܦܪܐ܂ ܘܐܢܬܬܐ ܕܕܚܠܐ ܡܢ ܡܪܝܐ ܗܝ ܬܫܬܒܚ܂  13:13 ܗܒܘ ܠܗܿ ܡܢ ܦܐܪ̈ܐ ܕܐ̈ܝܕܝܗܿ܂ ܘܢܫܒܚܘܢܗܿ ܥܿܒ̈ܕܝܗܿ ܒܬܪܥܐ܂  99:99 ‍[‍\ܫܠܡ ܠܡܟܬܒ ܡ̈ܬܠܘܗܝ ܕܫܠܝܡܘܢ /ܫܠܡܬ ܚܟܡܬܐ ܕܫܠܝܡܘܢ ܒܪ ܕܘܝܕ ܡܠܟܐ ܕܐܝܣܪܝܠ#3# /ܫܠܡܘ ܡ̈ܬܠܐ ܕܫܠܝܡܘܢ#3# /ܫܠܡܘ ܡ̈ܬܠܐ ܕܫܠܝܡܘܢ ܒܪ ܕܘܝܕ ܡܠܟܐ ܕܝܣܪܝܠ#3# /ܫܠܡ ܟܬܒܐ ܕܡ̈ܬܠܘܗܝ ܕܫܠܝܡܘܢ ܒܪ ܕܘܝܕ ܡܠܟܐ ܕܝܣܪܝܠ#3#/܀܀܀ 