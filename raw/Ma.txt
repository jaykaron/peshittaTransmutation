 10:10 ܚܙܘܐ ܕܦܬܓܡ̈ܘܗܝ ܕܡܪܝܐ ܥܠ ܐܝܣܪܝܠ ܒܝܕ ܡܠܐܟܝ܂  20:10 ܪܚܡܬܟܘܢ ܐܡܪ ܡܪܝܐ܂ ܘܐܡܪܝܢ ܐܢܬܘܢ ܒܡܢܐ ܪܚܡܬܢ܂ ܕܠܡܐ ܥܣܘ ܠܐ ܗܘܐ ܐܚܘܗܝ ܕܝܥܩܘܒ ܐܡܪ ܡܪܝܐ܂ ܕܪܚܡܬ ܠܝܥܩܘܒ  30:10 ܘܠܥܣܘ ܣܢܝܬ܂ ܥܒܕܬ ܛܘܪ̈ܘܗܝ ܠܚܒܠܐ܂ ܘܝܪܬܘܬܗ ܠܕܝܪ̈ܐ ܕܡܕܒܪܐ܂  40:10 ܘܐܢ ܢܐܡܪܘܢ ܐ̈ܕܘܡܝܐ ܐܬܡܣܟܢܢ܂ ܢܗܦܘܟ ܢܒܢܐ ܚܪ̈ܒܬܐ܂ ܗܟܢܐ ܐܡܪ ܡܪܝܐ ‍<‍ܚܝܠܬܢܐ#2#‍>‍܂ ܗܢܘܢ ܢܒܢܘܢ ܘܐܢܐ ܐܣܚܘܦ܂ ܘܢܩܪܘܢ ܐܢܘܢ ܬܚܘܡܐ ܕܚܛܝܬܐ܂ ܘܥܡܐ ܕܪܓܙ ܥܠܘܗܝ ܡܪܝܐ ܠܥܠܡ܂  50:10 ܘܥܝܢ̈ܝܟܘܢ ܢܚ̈ܙܝܢ܂ ܐܢܬܘܢ ܕܝܢ ܬܐܡܪܘܢ܂ ܢܐܪܒ ܡܪܝܐ ܠܥܠ ܡܢ ܬܚܘܡܐ ܕܐܝܣܪܝܠ܂  60:10 ܒܪܐ ܡܝܩܪ ܠܐܒܘܗܝ ܘܥܒܕܐ ܠܡܪܗ܂ ܐܢ ܐܒܐ ܐܢܐ ܐܝܟܘ ܕܡܝܩܪܝܢ ܐܢܬܘܢ ܠܝ܂ ܘܐܢ ܡܪܐ/ܡܪܝܐ#3#/ ܐܢܐ ܐܝܟܘ ܗܘ ܕܕܚܠܝܢ ܐܢܬܘܢ ܡܢܝ܂ ܐܡܪ ܡܪܝܐ ܚܝܠܬܢܐ܂ ܠܟܘܢ ܟܗ̈ܢܐ ܕܒܙܝܢ ܐܢܬܘܢ ܫܡܝ܂ ܘܐܢ ܐܡܪܝܢ ܐܢܬܘܢ ܒܡܢܐ ܐܒܙܢ ܫܡܟ܂  70:10 ܥܠ ܕܡܩܪܒܝܢ ܐܢܬܘܢ ܥܠ ܡܕܒܚܝ ܠܚܡܐ ܛܢܦܐ܂ ܘܐܢ ܐܡܪܝܢ ܐܢܬܘܢ ܒܡܢܐ ܛܢܦܢܟ܂ ܒܕܐܡܪܝܢ ܐܢܬܘܢ ܕܫܝܛ ܗܘ ܦܬܘܪܗ ܕܡܪܝܐ܂  80:10 ܘܕܡܩܪܒܝܢ ܐܢܬܘܢ ܥܘܝܪܐ ܠܡܕܒܚܐ ܕܠܡܐ ܠܐ ܒܝܫ ܘܕܡܩܪܒܝܢ ܐܢܬܘܢ ܚܓܝܪܐ ܘܟܪܝܗܐ ܕܠܡܐ ܠܐ ܒܝܫ ܩܪܒܝܗܝ ܢܐ ܠܫܠܝܛܟ܂ ܕܠܡܐ ܪܥܐ ܠܟ ܐܘ ܢܣܒ ܒܐ̈ܦܝܟ ܐܡܪ ܡܪܝܐ ܚܝܠܬܢܐ܂  90:10 ܡܟܝܠ ܨܠܘ ܩܕܡ ܡܪܝܐ ܘܢܪܚܡ ܥܠܝܢ܂ ܕܒܐ̈ܝܕܝܟܘܢ ܗܘܬ ܗܕܐ܂ ܠܐ ܐܣܒ ܒܐ̈ܦܝܟܘܢ ܐܡܪ ܡܪܝܐ ܚܝܠܬܢܐ܂  01:10 ܡܢܘ ܐܝܬ ܒܟܘܢ ܕܢܐܚܘܕ ܬܪܥܝ܂ ܘܠܐ ܬܩܪܒܘܢ ܥܠ ܡܕܒܚܝ ܕܡܓܢ܂ ܠܐ ܨܒܐ ܐܢܐ ܒܟܘܢ ܐܡܪ ܡܪܝܐ ܚܝܠܬܢܐ܂ ܘܩܘܪܒܢܐ ܠܐ ܐܩܒܠ ܡܢܟܘܢ܂  11:10 ܡܛܠ ܕܡܢ ܡܕܢܚ̈ܘܗܝ ܕܫܡܫܐ ܘܥܕܡܐ ܠܡܥܪ̈ܒܘܗܝ܂ ܪܒ ܗܘ ܫܡܝ ܒܥܡ̈ܡܐ܂ ܘܒܟܠ ܐܬܪ ܣܝܡܝܢ ܒܣ̈ܡܐ܂ ܘܡܩܪܒܝܢ ܠܫܡܝ ܩܘܪ̈ܒܢܐ ܕܟܝ̈ܐ܂ ܡܛܠ ܕܪܒ ܗܘ ܫܡܝ ܒܥܡ̈ܡܐ ܐܡܪ ܡܪܝܐ ܚܝܠܬܢܐ܂  21:10 ܘܐܢܬܘܢ ܡܛܢܦܝܢ ܐܢܬܘܢ ܠܗ܂ ܒܕܐܡܪܝܢ ܐܢܬܘܢ ܕܦܬܘܪܗ/ܦܬܘܪܗ#3#/ ܕܡܪܝܐ ܡܛܢܦ ܗܘ܂ ܘܫ̈ܝܛܢ ܐܢܝܢ ܡܐ̈ܟܠܬܗ܂  31:10 ܘܐܡܪܝܢ ܐܢܬܘܢ ܗܢܐ ܡܢ ܕܘܘܢܢ ܗܘ܂ ܘܢܦܚܬ ܒܗܝܢ/ܒܗܘܢ#3#/ ܐܡܪ ܡܪܝܐ ܚܝܠܬܢܐ܂ ܕܡܝܬܝܢ ܐܢܬܘܢ ܡܢ ܚܛܘܦܝܐ ܩܘܪ̈ܒܢܐ ܚܓܝܪ̈ܐ ܘܟܪ̈ܝܗܐ܂ ܠܐ ܡܩܒܠ ܐܢܐ ܠܗܘܢ ܡܢ ܐ̈ܝܕܝܟܘܢ ܐܡܪ ܡܪܝܐ ܚܝܠܬܢܐ܂  41:10 ܘܠܝܛ ܗܘ ܡܿܢ ܕܐܝܬ ܠܗ ܒܓܙܪܗ ܕܟܪܐ܂ ܘܢܕܪ ܘܡܕܒܚ ܕܟܪܝܗ ܠܡܪܝܐ ܡܛܠ ܕܡܠܟܐ ܐܢܐ ܪܒܐ ܐܡܪ ܡܪܝܐ ܚܝܠܬܢܐ܂ ܘܫܡܝ ܕܚܝܠ ‍<‍ܗܘ#3#‍>‍ ܒܥܡ̈ܡܐ܀  10:20 ܡܟܝܠ ܦܘܩܕܢܐ ܗܢܐ ܥܠܝܟܘܢ ܗܘ/ܐܘ#3#/ ܟܗ̈ܢܐ܂  20:20 ܐܠܐ ܬܫܡܥܘܢ ܘܐܠܐ ܬܣܝܡܘܢ ܒܠܒܟܘܢ܂ ܠܡܬܠ ܐܝܩܪܐ ܠܫܡܝ ܐܡܪ ܡܪܝܐ/ܡܪܐ#3#/ ܚܝܠܬܢܐ܂ ܐܫܕܪ ܥܠܝܟܘܢ ܠܘ̈ܛܬܐ ܘܐܠܘܛ ܒܘܪ̈ܟܬܟܘܢ܂ ܡܛܠ ܕܠܐ ܣܝܡܝܢ ܐܢܬܘܢ ܒܠܒܟܘܢ܂  30:20 ܗܐ ܓܝܪ ܐܢܐ ܒܙܪܥܐ ܕܐܪܥܐ܂ ܘܐܕܪܐ ܦܪܬܐ ܥܠ ܐ̈ܦܝܟܘܢ ܘܦܪܬܐ ܥܠ ܥܕܥܐ̈ܕܝܟܘܢ܂ ܘܐܫܩܘܠܟܘܢ ܒܗܿ܂  40:20 ܘܬܕܥܘܢ ܕܫܕܪܬ ܠܟܘܢ ܦܘܩܕܢܐ ܗܢܐ܂ ܕܬܗܘܐ ܕܝܬܩܐ ܥܡ ܠܘܝ ܐܡܪ ܡܪܝܐ ܚܝܠܬܢܐ܂  50:20 ܩܝܡܝ ܗܘܐ ܥܡܗ܂ ܚ̈ܝܐ ܘܫܠܡܐ ܝܗܒܬ ܐܢܘܢ ܠܗ܂ ܕܚܠܬܐ ܕܚܠ ܡܢܝ܂ ܘܡܢ ܩܕܡ ܫܡܝ/ܐ̈ܦܝ#3#/ ܙܐܥ ܗܘܐ܂  60:20 ܢܡܘܣܐ ܕܩܘܫܬܐ ܗܘܐ ܒܦܘܡܗ܂ ܘܥܘܠܐ ܠܐ ܐܫܬܟܚ ܒܣ̈ܦܘܬܗ܂ ܒܫܠܡܐ ܘܒܬܪܝܨܘܬܐ ܗܠܟ ܥܡܝ܂ ܘܣ̈ܓܝܐܐ ܐܗܦܟ ܡܢ ܥܘܠܐ܂  70:20 ܡܛܠ ܕܣ̈ܦܘܬܗ ܕܟܗܢܐ ܢܛܪ̈ܢ ܐܝܕܥܬܐ܂ ܘܢܡܘܣܐ ܫܐܠܝܢ ܡܢ ܦܘܡܗ܂ ܡܛܠ ܕܡܠܐܟܗ/ܕܡܠܐܟܐ#3#/ ܗܘ ܕܡܪܝܐ ܚܝܠܬܢܐ܂  80:20 ܐܢܬܘܢ ܕܝܢ ܣܛܝܬܘܢ ܡܢ ܐܘܪܚܐ܂ ܘܐܟܫܠܬܘܢ ܠܣ̈ܓܝܐܐ ܡܢ ܢܡܘܣܐ܂ ܘܚܒܠܬܘܢ ܩܝܡܐ ܕܠܘܝ ܐܡܪ ܡܪܝܐ ܚܝܠܬܢܐ܂  90:20 ܐܦ ܐܢܐ ܝܗܒܬܟܘܢ ܫܝܛܝܢ ܘܡܟܝܟܝܢ/ܘܡܡܟܟܝܢ#3#/ ܒܟܠ ܥܡ/ܥܡܝ#3#/ ܥܠ ܕܠܐ ܢܛܪܬܘܢ ܐܘܪ̈ܚܬܝ܂ ܘܢܣܒܬܘܢ ܒܐ̈ܦܐ ܒܢܡܘܣܐ܂  01:20 ܕܠܡܐ ܠܐ ܗܘܐ ܚܕ ܐܒܐ ܠܟܠܢ܂ ܐܘ ܠܐ ܗܘܐ ܚܕ ܐܠܗܐ ܒܪܢ܂ ܠܡܢܐ ܡܕܓܠܝܢܢ ܓܒܪ ܒܐܚܘܗܝ܂ ܘܡܛܢܦܝܢܢ ܩܝܡܐ ܕܐ̈ܒܗܝܢ܂  11:20 ܕܓܠ ܝܗܘܕܐ܂ ܘܛܢܦܘܬܐ ܐܬܥܒܕܬ ܒܐܝܣܪܝܠ ܘܒܐܘܪܫܠܡ܂ ܡܛܠ ܕܛܢܦ ܝܗܘܕܐ ܩܘܕܫܗ ܕܡܪܝܐ ܚܝܠܬܢܐ܂ ܘܪܚܡ ܘܦܠܚ ܠܐ̈ܠܗܐ ܢܘܟܪ̈ܝܐ܂  21:20 ܢܘܒܕ ܡܪܝܐ ܠܓܒܪܐ ܕܢܥܒܕ ܗܕܐ܂ ܘܠܒܪܗ ܘܠܒܪ ܒܪܗ ܡܢ ܡܫܟܢܗ ܕܝܥܩܘܒ܂ ܘܠܐ ܢܗܘܐ ܠܗ ܕܡܩܪܒ ܩܘܪܒܢܐ ܠܡܪܝܐ ܚܝܠܬܢܐ܂  31:20 ܘܗܕܐ ܐܚܪܬܐ ܕܥܒܕܬܘܢ܂ ܟܣܝܬ ܕܡܥܬܐ ܠܒܝܬܗ ܕܡܪܝܐ܂ ܘܒܟܬܐ ܘܬܢܚ̈ܬܐ܂ ܡܛܠ ܕܠܐ ܡܬܦܢܐ ܥܠ ܩܘܪ̈ܒܢܝܟܘܢ܂ ܘܠܐ ܡܩܒܠ ܠܗ ܠܨܒܝܢܐ ܡܢ ܐ̈ܝܕܝܟܘܢ܂  41:20 ܘܐܢ ܐܡܪܝܢ ܐܢܬܘܢ ܥܠ ܡܢܐ܂ ܥܠ ܕܐܣܗܕ ܡܪܝܐ ܒܝܢܝܟ ܠܐܢܬܬ ܛܠܝܘܬܟ ܕܐܢܬ ܕܓܠܬ ܒܗܿ܂ ܘܗܝ ܫܘܬܦܬܟ ܘܐܢܬܬ ܩܝܡܟ܂  51:20 ܕܠܡܐ ܠܐ ܗܘܐ ܚܕ ܓܒܪ܂ ܘܫܪܟܐ ܕܪ̈ܘܚܬܐ ܕܝܠܗ ܗܘ܂ ܚܕ ܒܥܐ ܙܪܥܐ ܡܢ ܐܠܗܐ܂ ܐܙܕܗܪܘ ܒܪܘܚܟܘܢ܂ ܘܐܢܫ/ܕܐܢܫ#3#/ ܒܐܢܬܬ ܛܠܝܘܬܗ ܠܐ ܢܕܓܠ܂  61:20 ܐܡܪ ܡܪܝܐ ܚܝܠܬܢܐ ܐܠܗܐ ܕܐܝܣܪܝܠ܂ ܘܥܘܠܐ ܒܡܪܛܘܛܗ ܠܐ ܢܟܣܐ ܐܡܪ ܡܪܝܐ ܚܝܠܬܢܐ܂ ܐܙܕܗܪܘ ܒܪܘܚܟܘܢ ܘܠܐ ܬܕܓܠܘܢ܂  71:20 ܐܠܐܝܬܘܢ ܠܡܪܝܐ ܒܦܬ̈ܓܡܝܟܘܢ܂ ܘܐܢ ܐܡܪܝܢ ܐܢܬܘܢ ܒܡܢܐ ܐܠܐܝܢܝܗܝ܂ ܒܕܐܡܪܝܢ ܐܢܬܘܢ ܕܟܠ ܕܥܒܕ ܕܒܝܫ ܫܦܝܪ ‍<‍ܗܘ#2#‍>‍ ܒܥܝܢ̈ܝ ܡܪܝܐ܂ ܘܒܗܘܢ ܗܘ ܨܒܐ܂ ܘܐܠܐ ܐܝܟܘ ܐܠܗܐ ܕܕܐܢ ܕܝ̈ܢܐ܀  10:30 ܗܐ ܐܢܐ ܡܫܕܪ ܐܢܐ ܡܠܐܟܝ܂ ܘܢܫܦܐ/ܕܢܫܦܐ#3#/ ܐܘܪܚܐ ܩܕܡܝ܂ ܘܡܢ ܫܠܝܐ ܢܐܬܐ ܠܗܝܟܠܗ ܕܡܪܝܐ ܕܡܣܟܝܢ ܐܢܬܘܢ ܠܗ܂ ܘܡܠܐܟܐ ܕܩܝܡܐ ܕܨܒܝܢ ܐܢܬܘܢ ܒܗ܂ ܗܐ ܐܬܐ ܐܡܪ ܡܪܝܐ ܚܝܠܬܢܐ܂  20:30 ܡܢܘ ܡܣܝܒܪ ܝܘܡܐ ܕܐܬܐ ܒܗ܂ ܐܘ ܡܢܘ ܡܫܟܚ ܠܡܩܡ ܐܡܬܝ/ܡܐ#3#/ ܕܡܬܓܠܐ ܡܛܠ ܕܐܝܟ ܢܘܪܐ ܗܘ ܕܨܪܦܐ܂ ܘܐܝܟ ܟܒܪܝܬܐ ܕܡܚܘܪܐ܂  30:30 ܕܢܗܦܘܟ ܠܡܨܪܦ ܘܠܡܕܟܝܘ܂ ܐܝܟ ܣܐܡܐ܂ ܘܢܕܟܐ ܠܒܢ̈ܘܗܝ ܕܠܘܝ܂ ܘܢܓܒܐ ܐܢܘܢ ܐܝܟ ܕܗܒܐ ܘܐܝܟ ܣܐܡܐ܂ ܘܢܗܘܘܢ ܡܩܪܒܝܢ ܩܘܪܒܢܐ ܠܡܪܝܐ ܒܙܕܝܩܘܬܐ܂  40:30 ܘܢܒܣܡ ܠܡܪܝܐ ܩܘܪܒܢܐ ܕܝܗܘܕܐ ܘܕܐܘܪܫܠܡ܂ ܐܝܟ ܝܘܡ̈ܬܐ ܕܡܢ ܥܠܡ܂ ܘܐܝܟ ܫ̈ܢܝܐ ܕܡܢ ܩܕܝܡ܂  50:30 ܘܐܩܪܘܒ ܥܠܝܟܘܢ ܒܕܝܢܐ܂ ܘܐܗܘܐ ܣܗܕܐ ܡܣܪܗܒܐ ܒܚܪ̈ܫܐ ܘܒܓܝܪ̈ܐ܂ ܘܒܐܝܠܝܢ ܕܝܡܝܢ ‍<‍ܒܫܡܝ#3#‍>‍ ܒܕܓܠܘܬܐ܂ ܘܒܐܝܠܝܢ ܕܛܠܡܝܢ ܐܓܪܐ ܕܐܓܝܪܐ܂ ܘܕܥܡܘܪܐ \ܘܕܝܬܡܐ ܘܕܐܪܡܠܬܐ܂ /ܘܕܐܪܡܠܬܐ ܘܕܝܬܡܐ܂#3#/ ܘܨܠܝܢ ܥܠ ܐܝܢܐ ܕܡܬܦܢܐ ܠܘܬܝ܂ ܘܠܐ ܕܚܠܘ ܡܢܝ ܐܡܪ ܡܪܝܐ ܚܝܠܬܢܐ܂  60:30 ܡܛܠ ܕܐܢܐ ܐܢܐ ܡܪܝܐ ܘܠܐ ܐܬܚܠܦܬ܂ ܘܐܢܬܘܢ ܒܢ̈ܝ ܝܥܩܘܒ ܠܐ ܥܒܪܬܘܢ ܡܢ ܥܘܠܟܘܢ܂  70:30 ܡܢ ܝܘ̈ܡܝ ܐ̈ܒܗܝܟܘܢ ܣܛܝܬܘܢ ܡܢ ܦܘܩ̈ܕܢܝ ܘܠܐ ܫܡܥܬܘܢ ܐܢܘܢ܂ ܐܬܦܢܘ ܠܘܬܝ ܘܐܬܦܢܐ ܥܠܝܟܘܢ/ܠܘܬܟܘܢ#3#/ ܐܡܪ ܡܪܝܐ ܚܝܠܬܢܐ܂ ܘܐܢ ܐܡܪܝܢ ܐܢܬܘܢ ܒܡܢܐ ܢܬܦܢܐ܂  80:30 ܕܠܡܐ ܛܠܡ ܒܪܢܫܐ ܠܐܠܗܐ ܐܝܟ ܕܐܢܬܘܢ ܛܠܡܝܢ ܐܢܬܘܢ ܠܝ܂ ܘܐܢ ܐܡܪܝܢ ܐܢܬܘܢ ܒܡܢܐ ܛܠܡܢܟ܂ ܒܡܥܣܪ̈ܐ ܘܒܪ̈ܫܝܬܐ܂  90:30 ܒ̈ܠܘܛܬܐ ܡܬܠܝܛܝܢ ܐܢܬܘܢ܂ ܘܠܝ ܛܠܡܝܢ ܐܢܬܘܢ܂ ܟܠܗ ܥܡܐ  01:30 ܐܝܬܘ ܡܥܣܪ̈ܐ ܠܐܘܨܪ̈ܝ܂ ܘܢܗܘܘܢ ܡܐܟܘܠܬܐ/ܠܡܐܟܘܠܬܐ#3#/ ܒܒܝܬܝ܂ ܘܢܣܐܘܢܝ ܒܗܕܐ ܐܡܪ ܡܪܝܐ ܚܝܠܬܢܐ܂ ܘܐܦܬܚ ܠܟܘܢ/#3#/ ܟܘ̈ܝ ܫܡܝܐ܂ ܘܐܗܦܘܟ ܠܟܘܢ/ܥܠܝܟܘܢ#3#/ ܒܘܪ̈ܟܬܐ ܥܕܡܐ ܕܬܐܡܪܘܢ ܟܕܘ܂  11:30 ܘܐܟܐܐ ܒܐܟܠܐ ܕܠܐ ܢܚܒܠ ܦܐܪ̈ܐ/ܦܐܪ̈ܝܗ#3#/ ܕܐܪܥܐ܂ ܘܠܐ ܬܚܪܒ ܠܟܘܢ ܐܦ ܠܐ ܚܕܐ ܓܦܬܐ ܒܐܪܥܐ ܐܡܪ ܡܪܝܐ ܚܝܠܬܢܐ܂  21:30 ܘܢܫܒܚܘܢܟܘܢ ܟܠܗܘܢ ܥܡ̈ܡܐ܂ ܟܕ ܬܗܘܘܢ ܐܪܥܐ ܕܨܒܝܢܝ ܐܡܪ ܡܪܝܐ ܚܝܠܬܢܐ܂  31:30 ܥܫܢ ܥܠܝ ܡ̈ܠܝܟܘܢ ܐܡܪ ܡܪܝܐ ‍<‍ܚܝܠܬܢܐ#3#‍>‍ ܘܐܢ ܐܡܪܝܢ ܐܢܬܘܢ ܡܢܐ ܐܡܪܢ ܥܠܝܟ܂  41:30 ܐܡܪܬܘܢ ܕܣܪܝܩܐܝܬ ܦܠܚܢܝܗܝ ܠܡܪܝܐ܂ ܘܡܢܐ ܐܘܬܪܢ ܕܢܛܪܢ ܢܛܘܪ̈ܝܗ܂/ܢܛܘܪ̈ܘܬܗ܂#3#/ ܘܕܗܠܟܢ ܡܟܝܟܐܝܬ ܩܕܡ ܡܪܝܐ ܚܝܠܬܢܐ܂  51:30 ܘܡܢ ܗܫܐ ܛܘܒܐ ܝܗܒܝܢܢ ܠܥܘ̈ܠܐ܂ ܘܡܬܒܢܝܢ ܥܒ̈ܕܝ ܚܛܝܬܐ܂ ܘܡܢܣܝܢ ܠܐܠܗܐ ܘܡܬܦܨܝܢ܂  61:30 ܗܠܝܢ ܡܠܠܘ ܕܚ̈ܠܘܗܝ ܕܡܪܝܐ ܓܒܪ ܥܡ ܚܒܪܗ܂ ܘܨܬ ܡܪܝܐ ܘܫܡܥ܂ ܘܟܬܒ ܒܣܦܪܐ ܕܕܘܟܪܢܐ ܩܕܡܘܗܝ܂ ܠܕܚ̈ܠܘܗܝ ܘܠܐܝܠܝܢ ܕܡܫܒܚܝܢ ܠܫܡܗ܂  71:30 ܘܢܗܘܘܢ ܠܝ ‍<‍ܥܡܐ#3#‍>‍ ܐܡܪ ܡܪܝܐ ܚܝܠܬܢܐ܂ ܠܝܘܡܐ ܕܥܒܕ ܐܢܐ ܟܢܘܫܝܐ܂ ܘܐܚܘܣ ܥܠܝܗܘܢ܂ ܐܝܟ ܕܚܐܣ ܓܒܪܐ ܥܠ ܒܪܗ ܕܦܠܚ ܠܗ܂  81:30 ܘܬܬܗܦܟܘܢ ܘܬܚܙܘܢ ܒܝܬ ܙܕܝܩ̈ܐ ܠܥܘ̈ܠܐ܂ ܘܒܝܬ ܕܦܠܚܘ ܠܐܠܗܐ ܠܐܝܠܝܢ ܕܠܐ ܦܠܚܘܗܝ܂  91:30 ܡܛܠ ܕܗܐ ܝܘܡ̈ܬܐ ܐܬܝܢ܂ ܘܢܐܩܕ ܐܝܟ ܬܢܘܪܐ ܪܘܓܙܝ܂ ܘܢܗܘܘܢ ܟܠܗܘܢ ܥܘ̈ܠܐ ܘܟܠܗܘܢ ܥܒ̈ܕܝ ܚܛܝܬܐ ܚܒܬܐ܂ ܘܢܘܩܕ ܐܢܘܢ ܝܘܡܐ ܕܐܬܐ ܐܡܪ ܡܪܝܐ ܚܝܠܬܢܐ܂ ܘܠܐ ܢܫܒܘܩ ܠܗܘܢ ܥܩܪܐ ܘܥܘܦܐ܂  02:30 ܘܬܕܢܚ ܠܟܘܢ/ܠܗܘܢ#3#/ ܠܕܚ̈ܠܝ/ܕܚ̈ܠܝ#3#/ ܫܡܝ ܫܡܫܐ ܕܙܕܝܩܘܬܐ܂ ܘܐܣܝܘܬܐ ܥܠ ܠܫܢܗܿ܂ ܘܬܦܩܘܢ ܘܬܕܝܨܘܢ ܐܝܟ ܥ̈ܓܠܐ ܕܒܩܪܐ܂  12:30 ܘܬܕܝܫܘܢ/ܘܬܕܘܫܘܢ#3#/ ܠܥܘ̈ܠܐ܂ ܡܛܠ ܕܢܗܘܘܢ ܩܛܡܐ ܬܚܝܬ ܦܣܬ ܪ̈ܓܠܝܟܘܢ܂ ܒܝܘܡܐ ܕܥܒܕ ܐܢܐ ܐܡܪ ܡܪܝܐ ܚܝܠܬܢܐ܂  22:30 ܐܬܕܟܪܘ ܢܡܘܣܗ ܕܡܘܫܐ ܥܒܕܝ ܕܦܩܕܬܗ ܒܚܘܪܝܒ܂ ܥܠ ܟܠܗ ܐܝܣܪܝܠ ܦܘܩ̈ܕܢܐ ܘܕܝ̈ܢܐ܂  32:30 ܗܐ ܡܫܕܪ ܐܢܐ ܠܟܘܢ ܠܐܠܝܐ ܢܒܝܐ܂ ܩܕܡ ܕܢܐܬܐ ܝܘܡܗ ܕܡܪܝܐ ܪܒܐ ܘܕܚܝܠܐ܂  42:30 ܕܢܦܢܐ ܠܒܐ ܕܐ̈ܒܗܐ ܥܠ ܒ̈ܢܝܐ܂ ܘܠܒܐ ܕܒ̈ܢܝܐ ܥܠ ܐ̈ܒܗܝܗܘܢ܂ ܥܕܠܐ ܐܬܐ ܘܐܡܚܝܗܿ ܠܐܪܥܐ ܠܐܒܕܢ܂ 