 10:10 ܚܙܘܐ ܕܚܙܐ ܚܒܩܘܩ ܢܒܝܐ܂  20:10 ܥܕܡܐ ܠܐܡܬܝ ܡܪܝܐ ܓܥܐ ܐܢܐ ܘܠܐ ܫܡܥ ܐܢܬ܂ ܘܩܥܐ ܐܢܐ ܠܘܬܟ ܥܠ ܚ̈ܛܘܦܐ ܘܠܐ ܡܦܨܐ ܐܢܬ܂  30:10 ܠܡܢܐ ܚܘܝܬܢܝ ܥܘܼܠܐ ܘܥܬܐ܂ ܘܚܙܐ ܐܢܐ ܚܛܘܦܝܐ ܘܒܝܫܬܐ/ܘܒܙܬܐ#3#/܂ ܩܕܡܝ ܗܘܐ ܕܝܢܼܐ܂ ܘܕܝܿܢܐ ܩܒܠ ܫܘܚܕܐ܂  40:10 ܡܛܠ ܗܢܐ ܦܓ ܢܡܘܣܐ܂ ܘܠܐ ܢܦܩ ܕܝܢܼܐ ܒܙܟܝܘܬܐ/ܒܙܟܘܬܐ#3#/܂ ܡܛܠ ܕܥܿܘܠܐ ܕܒܪ ܒܝܫ ܒܝܫ ܠܙܕܝܩܐ܂ ܘܢܦܩ ܕܝܢܼܐ ܟܕ ܡܥܩܡ܂  50:10 ܚܙܘ ܡܪ̈ܚܐ ܘܚܘܪܘ܂ ܘܐܬܕܡܪܘ ܘܬܡܗܘ܂ ܡܛܠ ܕܥܒܕܐ ܥܒܕ ܐܢܐ ܒܝ̈ܘܡܝܟܘܢ܂ ܘܠܐ ܡܗܝܡܢܝܢ ܐܢܬܘܢ ܐܢ ܐܢܫ ܢܫܬܥܐ ܠܟܘܢ܂  60:10 ܡܛܠ ܕܗܐ ܐܢܐ ܡܩܝܡ ܐܢܐ ܠܟ̈ܠܕܝܐ܂ ܥܡܐ ܡܪܚܐ ܘܡܪܝܪܐ܂ ܕܐܙܠ ܒܦܬܝܗܿ ܕܐܪܥܐ ܠܡܐܪܬ ܡܫ̈ܟܢܐ ܕܠܐ ܕܝܠܗ܂  70:10 ܥܫܝܢ ܗܘ ܘܕܚܝܠ ܘܕܝܢܗ ܡܢܗ܂ ܘܚܙܘܐ ܡܦܩ܂  80:10 ܩ̈ܠܝܠܝܢ ܪ̈ܟܫܗ ܡܢ ܢܫܪ̈ܐ܂ ܘܚܪ̈ܝܦܝܢ ܡܢ ܕܐ̈ܒܐ ܕܪܡܫܐ܂ ܘܢܛܘܣܘܢ ܦܪ̈ܫܘܗܝ܂ ܘܢܐܬܘܢ ܦܪ̈ܫܘܗܝ ܡܢ ܪܘܚܩܐ܂ ܘܢܛܘܣܘܢ ܐܝܟ ܢܫܪܐ ܕܟܦܢ ܠܡܐܟܘܠܬܐ܂  90:10 ܟܠܗܘܢ ܠܚܛܘܦܝܐ ܐܬܝܢ܂ ܚܙܘܐ ܕܐ̈ܦܝܗܘܢ ܥܫܝܢ܂ ܘܟܢܫܝܢ ܫܒܝܬܐ ܐܝܟ ܚܠܐ܂  01:10 ܘܗܘ ܒܡ̈ܠܟܐ ܡܡܝܩ܂ ܘܒܫ̈ܠܝܛܢܐ ܡܒܙܚ܂ ܘܥܠ ܟܠ ܟܪ̈ܟܝܢ ܓܚܟ܂ ܘܡܩܒܪ ܥܦܪܐ ܘܐܚܕ ܠܗ܂  11:10 ܗܝ ܕܝܢ ܬܚܠܦ ܪܘܚܗ ܘܬܥܒܪ܂ ܘܢܬܚܝܒ ܚܝܠܗ ܠܐܠܗܗ܂  21:10 ܡܛܠ ܕܐܢܬ ܗܘ ܡܢ ܪܫܝܬܐ ܡܪܝܐ ܐܠܗܝ ܩܕܝܫܐ܂ ܕܠܐ ܢܡܘܣ ܐܢܬ ܡܪܝܐ܂ ܣܡܬܝܗܝ ܠܕܝܢܼܐ ܘܓܒܠܬܢܝ ܠܡܟܣܘܬܗ܂  31:10 ܕܟܝ̈ܢ ܐܢܝܢ ܥܝܢ̈ܝܟ ܘܠܐ ܚ̈ܙܝܢ ܒܝܫܬܐ܂ ܘܠܡܚܪ ܒܥܿܘ̈ܠܐ/ܒܥܿܘܠܐ#5#/ ܠܐ ܡܫܟܚ ܐܢܬ܂ ܠܡܢܐ ܚܐܪ ܐܢܬ ܒܡܪ̈ܚܐ/ܒܥ̈ܘܠܐ#3#/ ܘܫܬܝܩ ܐܢܬ܂ ܟܕ ܒܠܥ ܥܿܘܠܐ ܠܙܕܝܩܐ܂  41:10 ܘܥܒܕܬ ܐܢܘܢ ܠܒܢ̈ܝ ܐܢܫܐ ܐܝܟ ܢܘ̈ܢܐ ܕܒܝܡܐ/ܕܝܡܐ#2܂3#/ܒܝܡܐ#3#/ ܘܐܝܟ ܪܚܫܐ ܕܠܝܬ ܠܗ ܡܒܕܪܢܐ܂  51:10 ܕܟܠܗ ܒܨܢܪܬܐ ܣܠܩ܂ ܘܡܬܢܓܕ ܒܡܨܝܕܬܐ ܘܡܬܟܢܫ ܒܓܘܦܐ܂ ܘܟܕ ܟܢܫ ܚܕܝ ܘܕܨ܂  61:10 ܘܕܒܚ ܠܡܨܝܕܬܗ ܘܣܡ ܒܣ̈ܡܐ ܠܓܘܦܗ܂ ܡܛܠ ܕܒܗܝܢ ܫܡܢܬ ܡܢܬܗ ܘܡܐܟܘܠܬܗ ܓܒܝܬܐ܂  71:10 ܡܛܠ ܗܢܐ ܫܕܐ ܡܨܝܕܬܗ ܒܟܠܙܒܢ܂ ܘܩܛܠ ܥܡ̈ܡܐ/ܠܥܡ̈ܡܐ#3#/ ܘܠܐ ܚܐܣ܂܀  10:20 ܥܠ ܕܘܟܬܝ ܐܩܘܡ ܟܕ ܕܪܝܟ ܐܢܐ ܥܠ ܟܐܦܐ܂ ܘܐܚܘܪ ܘܐܚܙܐ ܡܢܐ ܡܡܠܠ ܥܡܝ܂ ܘܡܢܐ ܡܬܝܒ ܠܝ ܥܠ ܡܟܣܢܘܬܝ܂  20:20 ܘܥܢܢܝ ܡܪܝܐ ܘܐܡܪ܂ ܟܬܘܒ ܚܙܘܐ ܘܦܪܫ ܥܠ ܠܘܚ̈ܐ܂ ܕܢܪܗܛ ܒܗ ܡܿܢ ܕܩܪܐ ܠܗ܂  30:20 ܡܛܠ ܕܚܙܘܐ ܠܙܒܢܗ ܗܘܐ܂ ܘܐܬܐ ܩܨܐ ܘܠܐ ܡܟܕܒ܂ ܘܐܢ ܡܘܚܪ ܠܐ ܬܬܩܛܥ ܠܟܘܢ ܡܛܠ ܕܒܥܓܠ ܐܬܐ ܘܠܐ ܡܘܚܪ܂  40:20 ܘܒܥܿܘܠܐ ܠܐ ܨܒܝܐ ܢܦܫܗ܂ ܘܙܕܝܩܐ ܒܗܝܡܢܘܬܐ ܢܚܐ܂  50:20 ܘܓܒܪܐ ܡܪܚܐ ܘܝܥܢܐ ܠܐ ܣܒܥ܂ ܕܐܦܬܝ/ܕܦܬܝ#3#/ ܢܦܫܗ ܐܝܟ ܫܝܘܠ܂ ܘܠܐ ܣܒܥ ܐܝܟ ܡܘܬܐ܂ ܟܢܫ ܠܘܬܗ ܟܠܗܘܢ ܥܡ̈ܡܐ܂ ܘܩܪܒ ܠܘܬܗ ܟܠܗܝܢ ܐܡ̈ܘܬܐ܂  60:20 ܗܠܝܢ ܟܠܗܘܢ ܡܬ̈ܠܐ ܢܣܒܘܢ ܥܠܘܗܝ܂ ܘܦܠܐ̈ܬܐ ܘܐܘܚ̈ܕܬܐ܂ ܘܢܐܡܪܘܢ܂ ܘܝ ܠܕܡܟܢܫ ܡܣܓܐ ܠܗ ܕܠܐ ܕܝܠܗ܂ ܥܕܡܐ ܠܐܡܬܝ ܡܥܫܢ ܥܠܘܗܝ ܥܢܢܐ ܕܣܝܢܐ܂  70:20 ܗܐ ܡܢ ܫܠܝܐ ܢܩܘܡܘܢ ܡܢܟ̈ܬܢܝܟ܂ ܘܢܬܬܥܝܪܘܢ ܡܙܥܙܥ̈ܢܝܟ܂ ܘܬܗܘܐ ܠܗܘܢ ܠܒܙܬܐ܂  80:20 ܡܛܠ ܕܐܢܬ ܒܙܬ ܥܡ̈ܡܐ ܣ̈ܓܝܐܐ܂ ܢܒܙܘܢܟ ܥܡ̈ܡܐ ܕܐܫܬܚܪܘ ܡܢ ܕܡܐ ܕܒܪܢܫܐ ܘܚܛܘܦܝܐ ܕܐܪܥܐ܂ ܕܡܕܝܢܬܐ ܘܕܟܠܗܘܢ ܥܡܘܪ̈ܝܗܿ܂  90:20 ܘܝ ܠܕܥܠܒ ܘܡܟܢܫ ܒܝܫܬܐ ܠܢܦܫܗ܂ ܘܣܐܡ ܩܢܗ ܒܪܘܡܐ ܕܢܬܦܨܐ ܡܢ ܒܝܫܬܐ܂  01:20 ܐܬܪܥܝܬ ܒܗܬܬܐ ܠܒܝܬܟ܂ ܒܙܬ ܥܡ̈ܡܐ ܣ̈ܓܝܐܐ ܘܐܚܛܝܬ ܢܦܫܟ܂  11:20 ܡܛܠ ܕܟܐܦܐ ܡܢ ܐܣܬܐ ܓܥܝܐ܂ ܘܣܟܬܐ ܡܢ ܩܝܣܐ ܥܢܝܐ܂܀  21:20 ܘܝ ܠܕܒܢܐ ܡܕܝܢܬܐ ܒܕܡܐ܂ ܘܡܬܩܢ ܩܪܝܬܐ ܒܥܘܼܠܐ܂  31:20 ܗܠܝܢ ܟܠܗܝܢ ܡܢ ܡܪܝܐ ܚܝܠܬܢܐ܂ ܢܬܛܪܦܘܢ ܥܡ̈ܡܐ ܒܢܘܪܐ܂ ܘܐ̈ܡܘܬܐ ܒܣܪܝܩܘܬܐ ܢܠܐܝ̈ܢ/ܢܐ̈ܠܝܢ#3#/܂  41:20 ܡܛܠ ܕܬܬܡܠܐ ܐܪܥܐ ܠܡܕܥ ܐܝܩܪܗ ܕܡܪܝܐ܂ ܐܝܟ ܡ̈ܝܐ ܕܡܟܣܝܢ ܠܝܡܐ܂܀܀  51:20 ܘܝ ܠܕܡܫܩܐ ܠܚܒܪܗ ܬܛܪܐ ܪܘܓܙܟ ܘܡܪܘܐ ܠܗ܂ ܕܢܚܘܪ ܒܦܘܪܣܝܗܘܢ܂  61:20 ܣܒܥܬ ܨܥܪܐ ܡܢ ܐܝܩܪܐ܂ ܐܫܬܝ ܐܦ ܐܢܬ ܘܐܬܛܪܦ܂ ܢܗܦܘܟ ܥܠܝܟ ܟܣܐ ܕܝܡܝܢܗ ܕܡܪܝܐ܂ ܘܨܥܪܐ ܥܠ ܐܝܩܪܟ܂  71:20 ܡܛܠ ܕܚܛܘܦܝܐ ܕܠܒܢܢ ܢܟܣܝܟ܂ ܘܒܙܬܐ ܕܚܝܘܬܐ ܬܕܠܚܟ܂ ܡܢ ܕܡܐ ܕܒܪ ܐܢܫܐ ܘܚܛܘܦܝܐ ܕܐܪܥܐ܂ ܕܡܕܝܢܬܐ ܘܕܟܠܗܘܢ ܥܡܘܪ̈ܝܗܿ܂  81:20 ܡܢܐ ܐܘܬܪ ܓܠܝܦܐ ܕܓܠܦܗ ܐܘܡܢܗ܂ ܘܢܣܝܟܐ ܗܘ ܘܝܘܠܦܢܐ ܕܓܠܐ܂ ܕܐܬܬܟܠ ܠܒܐ ܕܐܘܡܢܗ ܥܠܘܗܝ܂ ܠܡܥܒܕ ܦܬܟܪܐ ܚܪܫܐ܂  91:20 ܘܝ ܠܕܐܡܪ ܠܩܝܣܐ ܐܬܬܥܝܪ/ܕܐܬܬܥܝܪ#3#/܂ ܘܠܟܐܦܐ ܚܪܫܬܐ ܕܩܘܡܝ܂ ܣܪ̈ܝܩܝܢ ܐܢܘܢ ܘܕܗܒܐ ܩܪܝܡܝܢ܂ ܘܪܘܚܐ ܠܝܬ ܒܗܘܢ܂  02:20 ܘܡܪܝܐ ܒܗܝܟܠܐ ܕܩܘܕܫܗ܂ ܬܙܘܥ ܡܢ ܩܕܡܘܗܝ ܟܠܗܿ ܐܪܥܐ܂܀  10:30 ܨܠܘܬܗ ܕܚܒܩܘܩ ܢܒܝܐ/#3#/ ‍<‍ܥܠ ܕܛܥܐ#2#/ܕܚܛܐ#3#/‍>‍  20:30 ܡܪܝܐ ܫܡܥܬ ܫܡܟ ܘܕܚܠܬ ܡܪܝܐ ܥܒ̈ܕܝܟ ܒܓܘ ܫܢ̈ܝܐ ܕܚ̈ܝܐ ܒܓܘ ܫܢ̈ܝܐ ܬܬܝܕܥ ܒܪܘܓܙܐ ܪ̈ܚܡܝܟ ܐܬܕܟܪ  30:30 ܐܠܗܐ ܡܢ ܬܝܡܢܐ ܐܬܐ ܘܩܕܝܫܐ ܡܢ ܛܘܪܐ ܕܦܪܢ ܐܬܟܣܝܘ ܫܡܝܐ ܡܢ ܙܝܘܗ ܕܡܫܒܚܐ ܘܬܫܒܘܚܬܗ ܐܬܡܠܝܬ ܐܪܥܐ  40:30 ܘܙܗܪܗ ܐܝܟ ܢܘܗܪܐ ܢܗܘܐ ܒܩܪܝܬܐ/ܒܩܪ̈ܢܬܐ#5#/ ܕܐܝ̈ܕܘܗܝ ܢܣܝܡ ܥܘܫܢܗ ܒܠܩܚܐ  50:30 ܩܕܡܘܗܝ ܐܙܠ ܡܘܬܐ ܘܢܦܩܐ ܛܝܪܐ ܠܪܓܠܗ  60:30 ܩܡ ܘܡܫܚܗܿ ܠܐܪܥܐ ܚܪ ܘܕܓܠ ܥܡ̈ܡܐ ܐܬܒܕܪܘ ܛܘܪ̈ܐ ܕܡܢ ܥܠܡ ܘܐܬܡܟܟ ܪ̈ܡܬܐ ܕܡܢ ܥܠܡܝܢ ܕܝܠܗ ܐܢܝܢ ܗ̈ܠܟܬܐ ܕܡܢ ܥܠܡ  70:30 ܬܚܝܬ ܐܘܢ ܚܙܝܬ ܡܫܟܢܐ ܕܟܘܫܢ ܢܙ̈ܘܥܢ ܝܪ̈ܝܥܬܐ ܕܐܪܥܐ ܕܡܕܝܢ  80:30 ܥܠ ܢܗܪ̈ܘܬܐ ܪܓܙ ܡܪܝܐ ܒܢܗܪ̈ܘܬܐ ܪܘܓܙܟ ܘܒܝܡܐ ܚܐܦܟ ܪܟܒܬ ܥܠ ܪ̈ܟܫܟ ܘܥܠ ܡܪܟܒܬܐ ܕܦܘܪܩܢܟ  90:30 ܡܬܬܥܪܘ ܬܬܥܝܪ ܩܫܬܟ ܘܢܣܒܥܘܢ ܓܐܪ̈ܐ ܒܡܐܡܪܟ/ܡܐܡܪܟ#3#/ ܡܫܒܚܐ ܘܐܪܥܐ ܒܢܗܪ̈ܘܬܐ ܬܬܚܪܬ/ܬܬܚܕܬ#3#/  01:30 ܚܙܐܘܟ ܛܘܪ̈ܐ ܘܙܥܘ ܘܙܪܝܦܬܐ ܕܡ̈ܝܐ ܥܒܪܬ ܘܐܪܝܡ ܬܗܘܡܐ ܩܠܗ ܘܪܘܡܐ ܕܐܝ̈ܕܘܗܝ ܫܩܠ  11:30 ܫܡܫܐ ܘܣܗܪܐ ܩܡܘ ܒܡܕܝܪ̈ܝܗܘܢ ܘܒܢܘܗܪܐ ܕܓܐܪ̈ܝܟ ܡܗܠܟܝܢ ܘܒܙܗܪܐ ܕܒܪ̈ܩܐ ܕܢܝ̈ܙܟܝܟ  21:30 ܒܚܡܬܟ ܬܕܪܘܟ ܥܠ ܐܪܥܐ ܘܒܪܘܓܙܐ/ܘܒܪܘܓܙܟ#3#/ ܬܕܘܫ ܥܡ̈ܡܐ/ܐܪܥܐ#3#/  31:30 ܢܦܩܬ ܠܡܦܪܩ ܠܥܡܟ ܘܠܡܦܪܩ ܠܡܫܝܚܟ ܦܣܩܬ ܪܝܫܐ ܡܢ ܒܝܬܗ ܕܥܘܠܐ ܘܐܫܠܚܬܝܗܝ ܡܢ ܫܬܐ̈ܣܘܗܝ ܘܥܕܡܐ ܠܨܘܪܗ ܠܥܠܡܝܢ  41:30 ܦܚܬܬ ܒܚܘܛܪ̈ܘܗܝ ܪ̈ܝܫܐ ܕܫ̈ܠܝܛܢܘܗܝ ܕܐܬܬܟܠܘ ܒܫܝܚܢܘܬܗܘܢ/ܒܫܚܝܢܘܬܗܘܢ#3#/ ܕܢܐܟܠܘܢ ܒܛܘܫܝܐ ܠܡܣ̈ܟܢܐ  51:30 ܕܪܟܬ ܒܝܡܐ ܥܠ ܪ̈ܟܫܟ ܘܟܢܫܐ ܕܡ̈ܝܐ ܣ̈ܓܝܐܐ  61:30 ܫܡܥܬ ܘܙܥܬ ܟܪܣܝ ܠܘܩܒܠ ܡܡܠܠܐ ܕܣ̈ܦܘܬܝ ܥܠ ܪܬܝܬܐ ܒܓܪ̈ܡܝ ܘܒܘܪ̈ܟܝ ܙܥ ܕܒܕܩ ܠܝ ܘܚܘܝܢܝ ܝܘܡܐ ܕܐܘܠܨܢܐ ܕܐܬܐ ܥܠ ܥܡܐ  71:30 ܡܛܠ ܕܬܬܐ ܠܐ ܦܪܥܬ ܘܠܝܬ ܛܪ̈ܦܐ ܒܓܦܬܐ/ܒܓܘܦܢ̈ܐ#3#/ ܟܕܒ ܐܒܗ ܕܙܝܬܐ ܘܐܕܪ̈ܐ ܠܐ ܥܒܕܘ ܥܒܘܕܐ ܓܡܪܬ ܥܢܐ ܡܢ ܓܙܪ̈ܐ ܘܠܝܬ ܬܘܪ̈ܐ ܒܒܩܪ̈ܐ  81:30 ܐܢܐ ܕܝܢ ܒܡܪܝܐ ܐܕܘܨ ܘܐܪܘܙ ܒܐܠܗܐ ܦܪܘܩܝ  91:30 ܡܪܐ ܡܪ̈ܘܬܐ ܚܝܠܝ ܕܥܒܕ ܪ̈ܓܠܝ ܐܝܟ ܕܐܝܠܐ ܘܥܠ ܪܘܡܝ ܐܩܝܡܢܝ ܕܐܙܡܪ ܒܬܫ̈ܒܚܬܗ/ܬܫ̈ܒܚܬܗ#3#/ 