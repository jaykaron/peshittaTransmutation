 10:10 ܘܗܘܐ ܒܫܢܬ ܬܠܬܝܢ ܒܚܡܫܬܐ ܒܝܪܚܐ ܪܒܝܥܝܐ܂ ܘܐܢܐ ܒܓܘ ܫܒܝܬܐ ܗܿܘܝܬ ܥܠ ܢܗܪ܆ܟܒܪ܂ ܘܐܬܦܬܚܘ ܫܡܝܐ܂ ܘܚܿܙܝܬ ܚܙܘܐ ܕܐܠܗܐ܂  20:10 ܒܚܡܫܬܐ ܒܝܪܚܐ܂ ܒܫܢܬ ܚܡܫ ܕܫܒܝܬܗ ܕܝܘܝܟܝܢ ܡܠܟܐ ܕܝܗܘܕܐ܂  30:10 ܗܘܐ ܦܬܓܡܗ ܕܡܪܝܐ ܥܠ ܚܙܩܝܐܝܠ ܒܪ ܒܘܙܝ ܟܗܢܐ܂ ܒܐܪܥܐ ܕܟ̈ܠܕܝܐ ܥܠ ܢܗܪ܆ܟܒܪ܂ ܘܗܘܬ ܥܠܝ ܬܡܢ ܐܝܕܗ ܕܡܪܝܐ܂  40:10 ܘܚܿܙܝܬ ܘܗܐ ܪܘܚܐ ܕܥܠܥܠܐ ܐܿܬܝܐ ܡܢ ܓܪܒܝܐ܂ ܥܢܢܐ ܪܒܬܐ܂ ܘܢܘܪܐ ܕܡܬܓܘܙܠܐ ܘܡܙܗܪܐ ܚܕܪܝܗܿ܂ ܘܡܢ ܓܘܗܿ ܐܝܟ ܚܙܘܐ ܡܢ ܓܘ ܢܘܪܐ܂  50:10 ܘܡܢ ܓܘܗܿ ܕܡܘܬܐ ܕܐܪ̈ܒܥ ܚܝ̈ܘܢ܂ ܘܗܢܘ ܚܙܘܗܝܢ܂ ܐܝܟ ܕܡܘܬܐ \ܕܒܢ̈ܝ ܐܢܫܐ /ܕܒܪܢܫܐ#3#/܂  60:10 ܘܐܪ̈ܒܥ ܐ̈ܦܝܢ ܠܚܕܐ ܘܐܪ̈ܒܥܐ ܓܦܝ̈ܢ܂  70:10 ܘܪ̈ܓܠܝܗܝܢ ܦܫ̈ܝܛܢ܂ ܘܦܪ̈ܣܬܐ ܕܪ̈ܓܠܝܗܝܢ ܐܝܟ ܦܪ̈ܣܬܐ ܕܥ̈ܓܠܐ܂ ܘܡܒܪ̈ܩܢ ܐܝܟ ܢܚܫܐ ܕܡܒܪܩ܂  80:10 ܘܐܝܕܐ ܕܒܪ ܐܢܫܐ ܬܚܝܬ ܓܦܝ̈ܗܝܢ ܡܢ ܐܪ̈ܒܥܐ ܓܒܝ̈ܗܝܢ܂ ܘܐ̈ܦܝܗܝܢ ܒܓܦܝ̈ܗܝܢ܂  90:10 ܘܓܦܝ̈ܗܝܢ ܢܩܝܦܝܢ ܗܘܘ ܚܕ ܠܚܕ܂ ܘܡܐ ܕܐ̈ܙܠܢ ܗܘ̈ܝ ܠܘܩܒܠܗܝܢ ܐ̈ܙܠܢ ܗܘ̈ܝ܂ ܘܠܐ ܡܬܗ̈ܦܟܢ ܗܘ̈ܝ܂  01:10 ܘܕܡܘܬܐ ܕܐ̈ܦܝܗܝܢ܂ ܐ̈ܦܐ ܕܒܪܢܫܐ ܘܐ̈ܦܐ ܕܐܪܝܐ ܒܓܒܝ̈ܗܝܢ ܕܝܡܝܢܐ܂ ܘܐ̈ܦܐ ܕܬܘܪܐ ܘܐ̈ܦܐ ܕܢܫܪܐ ܒܓܒܝ̈ܗܝܢ ܕܣܡܠܐ܂  11:10 ܘܐ̈ܦܝܗܝܢ ܘܓܦܝ̈ܗܝܢ ܦܪ̈ܝܣܝܢ ܗܘܘ ܡܢ ܠܥܠ܂ ܬܪ̈ܝܢ ܢܩܝܦܝܢ ܚܕ ܠܚܕ܂ ܘܬܪ̈ܝܢ ܡܟܣܝܢ ܓܘܫܡܗܝܢ܂  21:10 ܘܠܘܩܒܠܗܝܢ ܐ̈ܙܠܢ ܗܘ̈ܝ ܠܐܬܪܐ ܕܐܿܙܠܐ ܗܘܬ ܪܘܚܐ܂ ܘܠܐ ܡܬܗ̈ܦܟܢ ܗܘ̈ܝ܂  31:10 ܘܕܡܘܬܐ ܕܚܝ̈ܘܬܐ܂ ܐܝܟ ܚܙܘܐ ܕܓܘܡܪ̈ܐ ܕܢܘܪܐ ܕܝܩ̈ܕܢ܂ ܘܐܝܟ ܚܙܘܐ ܕܠܡܦܐܕܐ ܡܗܠܟܐ ܗܘܬ ܒܝܬ ܚܝ̈ܘܬܐ܂ ܘܡܙܗܪܐ ܗܘܬ ܢܘܪܐ܂ ܘܒܪܩܐ ܢܦܿܩ ܗܘܐ ܡܢܗܿ܂  41:10 ܘܚܝ̈ܘܬܐ ܪ̈ܗܛܢ ܗܘ̈ܝ ܘܠܐ ܡܬ̈ܦܢܝܢ ܗܘ̈ܝ܂ ܐܝܟ ܚܙܘܐ ܕܙܝܩܬܐ܂  51:10 ܘܚܿܙܝܬ ܚܝ̈ܘܬܐ܂ ܘܗܐ ܓܝ̈ܓܠܐ ܒܐܪܥܐ ܥܠ ܓܢܒ ܐܪ̈ܒܥܬܝܗܝܢ ܚܝ̈ܘܬܐ܂  61:10 ܘܚܙܘܐ ܕܓܝ̈ܓܠܐ ܘܥܒܿܕܗܝܢ܂ ܐܝܟ ܚܙܘܐ ܕܬܪܫܝܫ܂ ܘܕܡܘܬܐ ܚܕܐ ܠܐܪ̈ܒܥܬܝܗܝܢ܂ ܘܚܙܘܗܝܢ ܘܥܒܿܕܗܝܢ ܐܝܟ ܓܝܓܠܐ ܒܓܘ ܓܝܓܠܐ܂  71:10 ܥܠ ܐܪܒܥܐ ܓܒ̈ܝܗܝܢ ܐ̈ܙܠܢ ܗ̈ܘܝ ܘܠܐ ܡܬܗ̈ܦܟܢ ܗ̈ܘܝ܂ ܘܠܐܬܪܐ ܕܦܢܿܝܐ ܗܘܬ ܪܫܝܬܗܝܢ ܠܡܐܙܠ܂ ܒܬܪܗܿ ܐ̈ܙܠܢ ܗ̈ܘܝ ܘܠܐ ܡܬܗ̈ܦܟܢ ܗ̈ܘܝ܂  81:10 ܘܪܘܡܐ ܐܝܬ ܠܚ̈ܨܝܗܝܢ ܘܚ̈ܙܝܢ ܗ̈ܘܝ܂ ܘܚܨ̈ܝܗܝܢ ܡܿܠܐ ܥܝ̈ܢܐ ‍<‍ܗܘܐ#3#‍>‍ ܕܐܪ̈ܒܥܬܝܗܝܢ ܟܕ ܡܬܟܪ̈ܟܢ܂  91:10 ܘܟܕ ܐ̈ܙܠܢ ܗ̈ܘܝ ܚܝ̈ܘܬܐ ܐ̈ܙܠܢ ܗ̈ܘܝ ܓܝ̈ܓܠܐ ܥܡܗܝܢ܂ ܘܡܐ ܕܫ̈ܩܠܢ ܗ̈ܘܝ ܚܝ̈ܘܬܐ ܡܢ ܐܪܥܐ܂ ܫܩ̈ܠܢ ܗ̈ܘܝ ܓܝ̈ܓܠܐ ܥܡܗܝܢ܂  02:10 ܘܠܐܬܪ ܕܐܿܙܠܐ ܗܘܬ ܪܘܚܐ ܐ̈ܙܠܢ ܗ̈ܘܝ ܘܓܝ̈ܓܠܐ ܫܩ̈ܠܢ ܗ̈ܘܝ ܥܡܗܝܢ܂ ܡܛܠ ܕܪܘܚܐ ܚܝܬܐ ܐܝܬ ܗܘܐ ܒ̈ܓܝܓܠܐ܂  12:10 ܘܡܐ ܕܐ̈ܙܠܢ ܗ̈ܘܝ ܐ̈ܙܠܢ ܗ̈ܘܝ܂ ܘܡܐ ܕܩܝ̈ܡܢ ܗ̈ܘܝ ܩܝ̈ܡܢ ܗ̈ܘܝ܂ ܘܡܐ ܕܫ̈ܩܠܢ ܗ̈ܘܝ ܡܢ ܐܪܥܐ܂ ܫܩ̈ܠܢ ܗ̈ܘܝ ܓܝ̈ܓܠܐ ܥܡܗܝܢ܂ ܡܛܠ ܕܪܘܚܐ ܐܝܬ ܗܘܬ ܒ̈ܓܝܓܠܐ܂  22:10 ܘܡܬܝܚ ܠܥܠ ܡܢ ܪܝܫܐ ܕܚܝ̈ܘܬܐ܂ ܐܝܟ \ܕܡܘܬܐ ܕܚܙܘܐ /ܚܙܘܐ#3#/ ܕܩܪܘܣܛܠܘܣ ܕܚܝܠܐ܂  32:10 ܘܬܚܘܬܘܗܝ ܓܦ̈ܝܗܝܢ ܬܪ̈ܝܨܝܢ ܗܘܘ ܚܕ ܠܘܩܒܠ ܚܕ܂ ܡܢ ܠܥܠ ܘܡܢ ܠܬܚܬ܂ ܬܪ̈ܝܢ ܡܟܣܝܢ ܠܗܝܢ܂ ܘܬܪ̈ܝܢ ܡܟܣܝܢ ܓܘܫܡܗܝܢ܂  42:10 ܘܫܡܥܿܬ ܩܠܐ ܕܓܦܝ̈ܗܝܢ܂ ܐܝܟ ܩܠܐ ܕܡ̈ܝܐ ܣܓ̈ܝܐܐ܂ ܘܐܝܟ ܩܠܐ ܕܐܠܗܐ ܡܐ ܕܐ̈ܙܠܢ ܗ̈ܘܝ܂ ܘܐܝܟ ܩܠܐ ܕܡܡܠܠܐ ܒܓܘ ܡܫܪܝܬܐ܂ ܘܡܐ ܕܩܝ̈ܡܢ ܗ̈ܘܝ܂ ܡܫ̈ܠܝܢ ܗ̈ܘܝ ܓܦܝ̈ܗܝܢ܂  52:10 ܘܗܘܿܐ ܩܠܐ ܥܠ ܡܛܠܠܐ ܕܠܥܠ ܡܢ ܪ̈ܝܫܝܗܝܢ܂ ܘܡܐ ܕܩܝ̈ܡܢ ܗ̈ܘܝ ܡܫ̈ܠܝܢ ܗ̈ܘܝ ܓܦܝ̈ܗܝܢ܂  62:10 ܘܠܥܠ ܡܢ ܡܛܠܠܐ ܕܠܥܠ ܡܢ ܪ̈ܝܫܝܗܝܢ܂ ܐܝܟ ܚܙܘܐ ܕܟܐܦܐ ܕܣܦܝܠܐ܂ ܘܐܝܟ ܕܡܘܬܐ ܕܟܘܪܣܝܐ ܘܥܠ ܕܡܘܬܐ ܕܟܘܪܣܝܐ ܐܝܟ ܕܡܘܬܐ ܘܐܝܟ ܚܙܘܐ ܕܒܪ ܐܢܫܐ܂ ܐܝܬ ܥܠܘܗܝ ܡܢ ܠܥܠ܂  72:10 ܘܚܿܙܝܬ ܐܝܟ ܚܙܘܐ ܕܐܠܗܐ܂ ܘܐܝܟ ܚܙܘܐ ܕܢܘܪܐ ܡܢ ܠܓܘ ‍<‍ܟܕ#3#‍>‍ ܚܕܪ ܠܗ܂ ܡܢ ܚܙܘܐ ܕܚ̈ܨܘܗܝ ܘܠܥܠ܂ ܘܡܢ ܚ̈ܨܘܗܝ ܘܠܬܚܬ܂ ܚܿܙܝܬ ܐܝܟ ܚܙܘܐ ܕܢܘܪܐ܂ ܘܙܗܪܐ ܟܪܟ ܠܗ܂  82:10 ܐܝܟ ܚܙܘܐ ܕܩܫܬܐ ܕܗܿܘܝܐ ܒܥ̈ܢܢܐ ܒܝܘܡܐ ܕܡܛܪܐ܂ ܗܟܢܐ ܗܘܐ ܚܙܘܐ ܕܙܗܪܐ ܕܟܪܟ ܠܗ܂ ܘܗܟܢܐ ܗܘܐ ܚܙܘܐ ܕܕܡܘܬܐ ܕܐܝܩܪܗ ܕܡܪܝܐ ܘܚܙܝܬܗ ܘܢܦܿܠܬ ܥܠ ܐ̈ܦܝ܂ ܘܫܡܥܿܬ ܩܠܗ ܕܡܡܠܠ܂  10:20 ܘܐܡܪ ܠܝ܂ ܒܪܢܫܐ܂ ܩܘܡ ܥܠ ܪ̈ܓܠܝܟ ܐܡܠܠ ܥܡܟ܂  20:20 ܘܥܠܬ ܒܝ ܪܘܚܐ ܟܕ ܡܡܠܠ ܥܡܝ܂ ܘܐܩܝܡܬܢܝ ܥܠ ܪ̈ܓܠܝ܂ ܘܫܡܥܬ ܕܡܡܠܠ ܥܡܝ܂  30:20 ܘܐܡܪ ܠܝ܂ ܒܪܢܫܐ܂ ܡܫܕܪ ܐܢܐ ܠܟ ܥܠ ܒܢ̈ܝ ܐܝܣܪܝܠ܂ ܥܠ ܥܡܐ ܡܪܘܕܐ ܕܡܪܕܘ ܥܠܝ ܗܢܘܢ ܘܐ̈ܒܗܝܗܘܢ܂ ܘܐܥܠܝܘ ܒܝ ܥܕܡܐ ܠܝܘܡܢܐ܂  40:20 ܘܥܠ ܒܢ̈ܝܐ ܕܩܫ̈ܝܢ ܐ̈ܦܝܗܘܢ ܘܥܫܝܢ ܠܒܗܘܢ ܡܫܕܪ ܐܢܐ ܠܟ܂ ܐܡܪ ܠܗܘܢ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂  50:20 ܟܒܪ ܢܫܡܥܘܢ ܘܢܙܘܥܘܢ܂ ܡܛܠ ܕܒܝܬܐ ܐܢܘܢ ܡܡܪܡܪܢܐ܂ ܘܢܕܥܘܢ ܕܢܒܝܐ ܐܢܬ/ܐܝܬ#3#/ ܒܝܢܬܗܘܢ܂  60:20 ܘܐܢܬ ܒܪ ܐܢܫܐ܂ ܠܐ ܬܕܚܠ ܡܢܗܘܢ܂ ܘܡܢ ܡ̈ܠܝܗܘܢ ܠܐ ܬܙܘܥ܂ ܕܣܿܪ̈ܒܝܢ ܘܡܣܠܝܢ ܠܟ܂ ܡܛܠ ܕܒܝܢܬ ܥܩܪ̈ܒܐ ܥܡܿܪ ܐܢܬ܂ ܠܐ ܬܕܚܠ ܡܢ ܡ̈ܠܝܗܘܢ܂ ܘܡܢ ܐ̈ܦܝܗܘܢ ܠܐ ܬܙܘܥ ܡܛܠ ܕܒܝܬܐ ܐܢܘܢ ܡܡܪܡܪܢܐ܂  70:20 ܐܠܐ ܐܡܪ ܠܗܘܢ ܦܬ̈ܓܡܝ܂ ܟܒܪ ܢܫܡܥܘܢ ܘܢܙܘܥܘܢ܂ ܡܛܠ ܕܒܝܬܐ ܐܢܘܢ ܡܡܪܡܪܢܐ܂  80:20 ܐܢܬ ܕܝܢ ܒܪܢܫܐ܂ ܫܡܥ ܡܕܡ ܕܐܡܿܪ ܐܢܐ ܠܟ܂ ܠܐ ܬܗܘܐ ܡܡܪܡܪܢ ܐܝܟ ܒܝܬܐ ܡܡܪܡܪܢܐ܂ ܐܠܐ ܦܬܚ ܦܘܡܟ ܘܐܟܘܠ ܡܕܡ ܕܝܗܿܒ ܐܢܐ ܠܟ܂  90:20 ܘܚܿܙܝܬ ܘܗܐ ܐܝܕܐ ܐܬܦܫܛܬ ܠܘܬܝ܂ ܘܐܝܬ ‍<‍ܗܘܐ#3#‍>‍ ܒܗܿ ܟܪܟܐ ܕܣܦܪܐ܂  01:20 ܘܦܫܛܗ ܩܕܡܝ܂ ܘܟܬܝܒ ܡܢ ܩܕܡܘܗܝ ܘܡܢ ܒܣܬܪܗ܂ ܘܟܬ̈ܝܒܢ ܒܗ ܩܝܢ̈ܬܐ ܘܚܫ̈ܒܬܐ ܘܐ̈ܘܠܝܬܐ܂  10:30 ܘܐܡܪ ܠܝ܂ ܒܪܢܫܐ܂ ܡܕܡ ܕܡܫܟܚ ܐܢܬ ܐܟܘܠ܂ ܐܟܘܠܝܗܝ ܠܟܪܟܐ ܗܢܐ܂ ܘܙܠ ܥܡ ܕܒܝܬ/ܒܢ̈ܝ#3#/ ܐܝܣܪܐܝܠ ‍<‍ܘܐܡܪ ܠܗܘܢ ܦܬܓܡ̈ܝ#3#‍>‍܂  20:30 ܘܦܬܚܿܬ ܦܘܡܝ ܘܐܘܟܠܢܝ ܟܪܟܐ ܗܿܘ܂  30:30 ܘܐܡܪ ܠܝ܂ ܒܪܢܫܐ܂ ܡܠܝ ܟܪܣܟ ܘܡ̈ܥܝܟ ܡܢ ܟܪܟܐ ܗܢܐ ܕܝܗܿܒ ܐܢܐ ܠܟ܂ ܘܐܟܠܬܗ ܘܗܘܐ ܒܦܘܡܝ ܐܝܟ ܕܒܫܐ ܚܠܝܐ܂  40:30 ܘܐܡܪ ܠܝ܂ ܒܪܢܫܐ܂ ܙܠ ܥܘܠ ܠܫܒܝܬܐ ܠܘܬ ܒܢ̈ܝ ܐܝܣܪܝܠ܂ ܘܐܡܪ ܠܗܘܢ ܦܬ̈ܓܡܝ܂  50:30 ܡܛܠ ܕܠܐ ܗܘܐ ܥܠ ܥܡܐ ܥܡܝܩ ܡܡܠܠܐ ܘܠܥܓ ܠܫܢܐ ܫܕܪܬܟ ܥܠ ܕܒܝܬ/ܒܝܬ#3#/ ܐܝܣܪܐܝܠ܂  60:30 ܘܐܦ ܠܐ ܥܠ ܥܡ̈ܡܐ ܣܓܝܐ̈ܐ ܕܠܐ ܫܡܿܥ ܐܢܬ ܡܡܠܠܗܘܢ܂ ܘܐܠܘ/ܕܐܠܘ#3#/ ܥܠܝܗܘܢ ܫܕܪܬܟ ܫܡܿܥܝܢ ܗܘܘ ܠܟ܂  70:30 ܕܒܝܬ ܐܝܣܪܝܠ ܕܝܢ ܠܐ ܫܡܿܥܝܢ ܠܟ܂ ܡܛܠ ܕܠܐ ܨܿܒܝܢ ܠܡܫܡܥܢܝ܂ ܕܟܠܗ ܓܝܪ ܒܝܬ/ܕܒܝܬ#3#/ ܐܝܣܪܝܠ܂ ܥܫܝܢ ܒܝܬ ܥܝܢ̈ܝܗܘܢ ܘܩܫܐ ܠܒܗܘܢ܂  80:30 ܗܐ ܐܥܫܿܢܬ ܐ̈ܦܝܟ ܠܘܩܒܠ ܐ̈ܦܝܗܘܢ܂ ܘܒܝܬ ܥܝܢ̈ܝܟ ܐܿܫܪܬ ܠܘܩܒܠ ܒܝܬ ܥܝܢ̈ܝܗܘܢ܂  90:30 ܐܝܟ ܫܡܝܪܐ ܕܥܫܝܢ ܡܢ ܛܪܢܐ ܥܒܿܕܬ ܒܝܬ ܥܝܢ̈ܝܟ܂ ܠܐ ܬܕܚܠ ܡܢܗܘܢ܂ ܘܠܐ ܬܙܘܥ ܡܢ ܩܕܡܝܗܘܢ܂ ܡܛܠ ܕܒܝܬܐ ܐܢܘܢ ܡܡܪܡܪܢܐ ܀܂  01:30 ܘܐܡܪ ܠܝ ‍<‍ܡܪܝܐ#3#‍>‍܂ ܒܪܢܫܐ܂ ܟܠ ܦܬ̈ܓܡܝ ܕܐܡܿܪ ܐܢܐ ܠܟܿ ܩܒܿܠ ܒܠܒܟ ܘܫܡܥ ܒܐ̈ܕܢܝܟ܂  11:30 ܘܙܠ ܥܘܠ ܠܫܒܝܬܐ ܠܘܬ ܒܢ̈ܝ ܥܡܟ܂ ܘܡܠܠ ܥܡܗܘܢ ܘܐܡܪ ܠܗܘܢ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܟܒܪ ܢܫܡܥܘܢ ܘܢܙܘܥܘܢ ‍<‍ܡܛܠ ܕܒܝܬܐ ܐܢܘܢ ܡܡܪܡܪܢܐ#3#‍>‍܂  21:30 ܘܫܩܠܬܢܝ ܪܘܚܐ ܘܫܡܿܥܬ ܒܬܪܝ ܩܠܐ ܕܙܘܥܐ ܪܒܐ ܕܐܡܿܪ܂ ܒܪܝܟ ܗܘ ܐܝܩܪܗ ܕܡܪܝܐ ܡܢ ܐܬܪܗ܂  31:30 ܘܩܠܐ ܕܓܦ̈ܐ ܕܚ̈ܝܘܬܐ ܕܛܿܪܦܝܢ ܚܕ ܠܚܕ܂ ܘܩܠܐ ܕܓܝ̈ܓܠܐ ܥܡܗܘܢ܂ ܘܩܠܐ ܕܙܘܥܐ ܪܒ܂  41:30 ܘܫܩܠܬܢܝ ܪܘܚܐ ܘܐܘܒܠܬܢܝ܂ ܘܐܿܙܠܬ ܒܚܐܦܐ ܕܪܘܚܝ܂ ܘܐܝܕܗ ܕܡܪܝܐ ܥܫܢܬ ܥܠܝ܂  51:30 ܘܥܿܠܬ ܠܫܒܝܬܐ ܠܬܠܐܟܝܒ ܕܝܬܿܒ ܥܠ ܢܗܪ܆ܟܒܪ܂ ܘܝܬܒܿܬ ܬܡܢ ܫܒܥܐ ܝܘܡ̈ܝܢ܂ ܟܕ ܬܡܝܗ ܐܢܐ ܒܝܢܬܗܘܢ ܀ ܀  61:30 ܘܡܢ ܒܬܪ ܫܒܥܐ ܝܘܡ̈ܝܢ܂ ܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  71:30 ܒܪܢܫܐ܂ ܕܘܩܐ ܝܗܿܒܬܟ ܠܕܒܝܬ ܐܝܣܪܝܠ܂ ܕܬܗܘܐ ܫܡܿܥ ܡܢ ܦܘܡܝ ܦܬ̈ܓܡܐ܂ ܘܬܙܗܪ ܐܢܘܢ ܡܢܝ܂  81:30 ܡܐ ܕܐܡܿܪ ܐܢܐ ܠܚܛܝܐ ܕܡܡܬ ܬܡܘܬ܂ ܘܠܐ ܙܗܪܬܝܗܝ ܘܠܐ ܐܡܪܬ ܠܗ ܠܚܛܝܐ ܕܢܙܕܗܪ ܡܢ ܐܘܪܚܗ ܘܢܚܐ܂ ܗܿܘ ܚܛܝܐ ܒܥܘܼܠܗ ܢܡܘܬ܂ ܘܕܡܗ ܡܢ ܐ̈ܝܕܝܟ ܐܬܒܥ܂  91:30 ܐܢ ܬܙܗܪ ܕܝܢ ܠܚܛܝܐ܂ ܘܠܐ ܢܗܦܘܟ ܡܢ ܚܛܝܬܗ ܘܡܢ ܐܘܪܚܗ ܒܝܫܬܐ܂ ܗܘ ܒܚ̈ܛܗܘܗܝ ܢܡܘܬ܂ ܘܐܢܬ ܢܦܫܟ ܬܦܨܐ܂  02:30 ܘܟܕ ܙܕܝܩܐ ܢܗܦܘܟ ܡܢ ܙܕܝܩܘܬܗ ܘܢܥܒܕ ܥܘܼܠܐ܂ ܐܬܠ ܬܘܩܠܬܐ ܩܕܡܘܗܝ ܘܢܡܘܬ܂ ܥܠ ܕܠܐ ܙܗܪܬܝܗܝ ܒܚ̈ܛܗܘܗܝ ܢܡܘܬ܂ ܘܠܐ ܬܬܕܟܪ ܠܗ ܙܕܝܩܘܬܗ ܕܥܒܕ܂ ܘܕܡܗ ܡܢ ܐ̈ܝܕܝܟ ܐܬܒܥ/ܐܬܬܒܥ#2#/܂  12:30 ܐܢ ܕܝܢ ܬܙܗܪ ܠܙܕܝܩܐ ܕܠܐ ܢܚܛܐ ܘܠܐ ܚܛܐ܂ ܙܕܝܩܐ ܢܚܐ ܕܐܙܕܗܪ܂ ܘܐܢܬ ܢܦܫܟ ܬܦܨܐ܂  22:30 ܘܗܘܬ ܥܠܝ ܬܡܢ/ܬܘܒ#3#/ ܐܝܕܗ ܕܡܪܝܐ ܘܐܡܪ ܠܝ܂ ܩܘܡ ܦܘܩ ܠܦܩܥܬܐ܂ ܘܬܡܢ ܐܡܠܠ ܥܡܟ܂  32:30 ܘܩܿܡܬ ܢܦܩܿܬ ܠܦܩܥܬܐ܂ ܘܬܡܢ ܩܐܿܡ ܗܘܐ ܫܘܒܚܗ ܕܐܠܗܐ ܕܐܝܣܪܝܠ܂ ܐܝܟ ܫܘܒܚܐ ܕܚܿܙܝܬ ܥܠ ܢܗܪ܆ܟܒܪ܂ ܘܢܦܠܿܬ ܥܠ ܐ̈ܦܝ܂  42:30 ܘܥܠܬ ܒܝ ܪܘܚܐ ܘܐܩܝܡܬܢܝ ܥܠ ܪ̈ܓܠܝ܂ ܘܡܠܠ ܥܡܝ ܘܐܡܪ ܠܝ܂ ܥܘܠ ܐܬܚܒܫ ܒܒܝܬܟ܂  52:30 ܘܐܢܬ ܒܪܢܫܐ܂ ܗܐ ܪܡܿܝܢ ܥܠܝܟ ܫܫ̈ܠܬܐ܂ ܘܐܣܿܪܝܢ ܠܟ ܒܗܝܢ܂ ܕܠܐ ܬܦܘܩ ܒܝܢܬܗܘܢ܂  62:30 ܘܠܫܢܟ ܐܕܒܩ ܠܫܡܝ ܚܟܟ܂ ܘܬܚܪܫ ܘܠܐ ܬܗܘܐ ܠܗܘܢ ܓܒܪܐ ܡܟܣܢܐ܂ ܡܛܠ ܕܒܝܬܐ ܐܢܘܢ ܡܡܪܡܪܢܐ܂  72:30 ܘܡܐ ܕܡܡܠܠ ܐܢܐ ܥܡܟ܂ ܦܬܿܚ ܐܢܐ ܦܘܡܟ ܕܬܐܡܪ ܠܗܘܢ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܕܫܡܿܥ ܢܫܡܥ܂ ܘܕܙܐܿܥ ܢܙܘܥ܂ ܡܛܠ ܕܒܝܬܐ ܐܢܘܢ ܡܡܪܡܪܢܐ܂  10:40 ܐܢܬ ܕܝܢ ܒܪܢܫܐ܂ ܣܒ ܠܟ ܠܒܬܐ ܘܣܝܡܝܗܿ ܩܕܡܝܟ܂ ܘܪܫܘܡ ܥܠܝܗܿ ܡܕܝܢܬܐ ܐܘܪܫܠܡ܂  20:40 ܘܥܒܕ ܥܠܝܗܿ ܐܘܠܨܢܐ܂ ܘܒܢܝ ܥܠܝܗܿ ܩ̈ܠܩܘܡܐ܂ ܘܐܟܡܢ ܥܠܝܗܿ ܟܡܐ̈ܢܐ܂ ܘܐܫܪܐ ܥܠܝܗܿ ܡܫܪ̈ܝܬܐ܂ ܘܥܒܕ ܠܗܿ ܙܘܝ̈ܕܢܐ ܟܕ ܚܿܕܪܐ܂  30:40 ܘܐܢܬ ܣܒ ܠܟ ܛܓܢܐ ܕܦܪܙܠܐ܂ ܘܥܒܕܝܗܝ ܐܣܬܐ ܕܦܪܙܠܐ ܒܝܢ̈ܝܟ ܠܡܕܝܢܬܐ܂ ܘܛܝܒ ܐ̈ܦܝܟ ܥܠܝܗܿ܂ ܘܬܗܘܐ ܒܚܒܘܫܝܐ ܘܬܐܠܨܝܗܿ܂ ܗܕܐ ܐܬܐ ܗܝ ܠܕܒܝܬ ܐܝܣܪܝܠ܂  40:40 ܘܐܢܬ ܕܡܟ ܥܠ ܣܛܪܟ ܕܣܡܠܐ܂ ܘܣܝܡ ܥܘܼܠܐ ܕܒܝܬ ܐܝܣܪܝܠ ܥܠܘܗܝ܂ ܡܢܝܢ ܝܘܡ̈ܬܐ ܕܕܡܿܟ ܐܢܬ ܥܠܘܗܝ ܬܫܩܘܠ ܥܘܼܠܗܘܢ܂  50:40 ܘܐܢܐ ‍<‍ܗܐ#3#‍>‍ ܝܗܿܒܬ ܠܟ ܬܪ̈ܝܢ ܥܘܼܠܝܢ ܠܡܢܝܢܐ ܕܝܘܡ̈ܬܐ܂ ܬܠܬܡܐܐ ܘܬܫܥܝܢ ܝܘܡ̈ܝܢ܂ ܘܬܫܩܘܠ ܥܘܼܠܐ ܕܒܝܬ ܐܝܣܪܝܠ܂  60:40 ܘܬܫܡܠܐ/ܕܬܫܡܠܐ#3#/ ܗܠܝܢ܂ ܘܬܕܡܟ ܥܠ ܣܛܪܟ ܕܝܡܝܢܐ܂ ܘܬܫܩܘܠ ܥܘܼܠܐ ܕܒܝܬ ܝܗܘܕܐ ܐܪ̈ܒܥܝܢ ܝܘ̈ܡܝܢ܂ ܝܘܡܐ ܠܫܢܬܐ ܝܗܒܿܬ ܠܟ܂  70:40 ܘܥܠ ܐܘܠܨܢܗܿ ܕܐܘܪܫܠܡ ܬܛܝܒ ܐ̈ܦܝܟ܂ ܘܕܪܥܟ ܬܥܫܢ܂ ܘܬܬܢܒܐ ܥܠܝܗܿ܂  80:40 ܗܐ ܐܪܡܿܝܬ ܥܠܝܟ ܫܫ̈ܠܬܐ܂ ܘܠܐ ܬܬܗܦܟ ܡܢ ܣܛܪܟ ܠܣܛܪܟ܂ ܥܕܡܐ ܕܢܫܠܡܘܢ ܝܘܡ̈ܬܐ ܕܚܒܘܫܝܟ܂  90:40 ܘܣܒ ܠܟ ܚ̈ܛܐ ܘܣܥܪ̈ܐ܂ ܘܓܘ̈ܡܐ ܘܛܠܦܚ̈ܐ܂ ܘܕܘܚܢܐ ܘܟܘܢ̈ܬܐ܂ ܘܐܪܡܐ ܐܢܘܢ ܒܡܐܢܐ ܚܕ܂ ܘܥܒܕ ܐܢܘܢ ܠܟ ܠܚܡܐ܂ ܠܡܢܝܢܐ ܕܝܘܡ̈ܬܐ ܕܕܡܿܟ ܐܢܬ ܥܠ ܣܛܪܟ܂ ܬܠܬܡܐܐ ܘܬܫܥܝܢ ܝܘܡ̈ܝܢ ܬܐܟܠܝܘܗܝ܂  01:40 ܘܡܐܟܘܠܬܟ ܬܗܘܐ ܥܣܪܝܢ ܡܬ̈ܩܠܝܢ ܒܝܘܡܐ܂ ܡܢ ܥܕܢܐ ܠܥܕܢܐ܂  11:40 ܘܡ̈ܝܐ ܒܟܝܠܬܐ ܬܫܬܐ܂ ܚܕܐ ܡܢ ܫܬ ܡܢ̈ܘܬܗ ܕܗܡܝܢܐ܂ ܡܢ ܥܕܢܐ ܠܥܕܢܐ ܬܫܬܐ܂  21:40 ܘܪܥܦܐ ܕܣܥܪ̈ܐ ܬܐܟܘܠ܂ ܕܡܛܘܝ ܥܠ ܟܒ̈ܝܐ ܕܒܪܢܫܐ ܠܥ̈ܢܝܗܘܢ܂  31:40 ܐܡܿܪ ܡܪܝܐ܂ ܗܟܢܐ ܢܐܟܠܘܢ ܒܢ̈ܝ ܐܝܣܪܝܠ ܠܚܡܗܘܢ ܒܛܢܦܘܬܐ܂ ܒܝܬ ܥܡ̈ܡܐ ܕܐܕܚܘܩ/ܘܐܕܚܘܩ#3#/ ܐܢܘܢ ܠܬܡܢ܂  41:40 ܘܐܿܡܪܬ܂ ܐܠܗܐ ܡܪܐ ܡܪ̈ܘܬܐ܂ ܢܦܫܝ ܠܐ ܗܘܬ ܡܛܢܦܐ܂ ܘܕܡܪܥܐ ܘܕܬܒܝܪܐ ܠܚܝܘܬܐ ܠܐ ܐܿܟܠܬ܂ ܡܢ ܛܠܝܘܬܝ ܘܥܕܡܐ ܠܝܘܡܢܐ܂ ܘܠܐ ܥܠ ܠܦܘܡܝ ܒܣܪܐ ܛܢܦܐ܂  51:40 ܘܐܡܪ ܠܝ܂ ܗܐ ܝܗܿܒܬ ܠܟ ܟܒ̈ܝܐ ܕܬܘܪ̈ܐ ܚܠܦ ܟܒ̈ܝܐ ܕܒܢܝ ܐܢܫܐ܂ ܕܬܥܒܕ ܠܚܡܟ ܥܠܝܗܝܢ܂  61:40 ܘܐܡܪ ܠܝ܂ ܒܪܢܫܐ܂ ܗܐ ܬܒܿܪ ܐܢܐ ܩܢܝܐ ܕܥܒܘܪܐ ܒܐܘܪܫܠܡ܂ ܘܢܐܟܠܘܢ ܠܚܡܐ ܒܡܬܩܠܐ܂ ܘܡ̈ܝܐ ܒܨܗܘܢܐ ܒܟܝܠܬܐ ܢܫܬܘܢ܂  71:40 ܘܢܗܘܘܢ ܨܪ̈ܝܟܝܢ ܠܠܚܡܐ ܘܠܡ̈ܝܐ܂ ܘܢܣܘܦܘܢ ܓܒܪ ܘܐܚܘܗܝ ܘܢܬܡܣܘܢ/ܘܢܬܡܗܘܢ#3#/ ܒܥܘܼܠܗܘܢ܂  10:50 ܐܢܬ ܕܝܢ ܒܪܢܫܐ܂ ܣܒ ܠܟ ܣܝܦܐ ܕܚܪܝܦ ܐܝܟ ܡܕܟܝܐ ܕܓܪܥܐ܂ ܘܐܥܒܪܝܗܝ ܥܠ ܪܝܫܟ ܘܥܠ ܕܩܢܟ܂ ܘܣܒ ܠܟ ܡܣܐܬܐ ܕܡܬܩ̈ܠܐ܂ ܘܦܠܿܓ ܐܢܘܢ ܠܬܠܬ ܡܢ̈ܘܢ܂  20:50 ܘܚܕܐ/ܠܚܕܐ#3#/ ܡܢ ܬܠܬ ܡ̈ܢܘܢ܂ ܐܘܩܕ ܒܢܘܪܐ ܒܓܘ ܡܕܝܢܬܐ܂ ܡܐ ܕܫܠܡܘ ܝܘܡ̈ܬܐ ܕܚܒܘܫܝܟ܂ ܘܬܣܒ ܡܢܬܐ ܐܚܪܬܐ܂ ܘܬܦܣܘܩ/ܘܬܦܣܩ#3#/ ܒܣܝܦܐ ܚܕܪ̈ܝܗܿ ܕܡܕܝܢܬܐ܂ ܘܡܢܬܐ ܕܬܠܬ ܬܕܪܐ ܒܪܘܚܐ܂ ܘܣܝܦܐ ܢܚܪܘܒ ܒܬܪܗܘܢ܂  30:50 ܘܬܣܒ ܡܢ ܬܡܢ ܙܥܘܪ̈ܐ ܒܡܢܝܢܐ܂ ܘܬܨܘܪ ܐܢܘܢ ܒܟܢܦܟ܂  40:50 ܘܡܢܗܘܢ ܬܘܒ ܬܣܒ܂ ܘܬܪܡܐ ܐܢܘܢ ܒܓܘ ܢܘܪܐ܂ ܘܬܘܩܕ ܐܢܘܢ ܒܢܘܪܐ܂ ܘܡܢܗܘܢ ܬܦܘܩ ܢܘܪܐ ܥܠ ܟܠܗܘܢ ܕܒܝܬ ܐܝܣܪܝܠ ܀ ܀܂  50:50 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܕܐ ܐܘܪܫܠܡ ܒܝܢܬ/ܒܝܬ#3#/ ܥܡ̈ܡܐ ܣܡܿܬܗܿ܂ ܘܟܠܗܝܢ ܡܕܝܢ̈ܬܐ ܚܕܝܪ̈ܢ ܠܗܿ܂  60:50 ܘܚܠܦܬ ܕܝܢ̈ܝ ܒܚܛܝܬܐ ܡܢ ܥܡ̈ܡܐ܂ ܘܦܘܩ̈ܕܢܝ ܡܢ ܡܕܝܢ̈ܬܐ ܕܚܕܝܪ̈ܢ ܠܗܿ܂ ܡܛܠ ܕܕܝܢ̈ܝ ܐܣܠܝܘ ܘܒܦܘ̈ܩܕܢܝ ܠܐ ܗܠܟܘ܂  70:50 ܡܛܠ ܗܠܝܢ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܐܬܚܫܒܬܘܢ ܡܢ ܥܡ̈ܡܐ ܕܚܕܝܪ̈ܝܢ ܠܟܘܢ܂ ܘܒܦܘܩ̈ܕܢܝ ܠܐ ܗܠܟܬܘܢ܂ ܘܕܝܢ̈ܝ ܠܐ ܥܒܕܬܘܢ܂ ܘܥܒܕܬܘܢ ܕܝ̈ܢܐ ܕܥܡ̈ܡܐ ܕܚܕܝܪ̈ܝܢ ܠܟܘܢ܂  80:50 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ ܗܐ ܐܢܐ ܥܠܝܟܝ܂ ܘܐܥܒܕ ܒܓܘܟܝ ܕܝ̈ܢܐ ܠܥܝܢ ܟܠܗܘܢ ܥܡ̈ܡܐ܂  90:50 ܘܐܥܒܕ ܒܟܝ ܡܕܡ ܕܠܐ ܥܒܿܕܬ ܘܡܕܡ ܕܠܐ ܐܥܒܕ/ܐܬܥܒܕ#3#/ ܬܘܒ ܐܟܘܬܗ܂ ܡܛܠ ܟܠܗܿ ܛܢܦܘܬܟܝ܂  01:50 ܡܛܠ ܗܢܐ ܐܒ̈ܗܐ ܢܐܟܠܘܢ ܒ̈ܢܝܗܘܢ ܒܓܘܟܝ܂ ܘܒ̈ܢܝܐ ܢܐܟܠܘܢ ܠܐ̈ܒܗܝܗܘܢ܂ ܘܐܥܒܕ ܒܟܝ ܕܝ̈ܢܐ܂ ܘܐܕܪܐ ܠܐܝܠܝܢ ܕܡܫܬܚܪܝܢ ܒܓܘܟܝ ܠܟܠ ܪܘܚ܂  11:50 ܡܛܠ ܗܢܐ ܚܝ ܐܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܛܢܦܬܝ ܡܩܕܫܝ ܒܟܠ ܛܢ̈ܦܘܬܟܝ ܘܒܟܠܗܿ ܛܡܐܘܬܟܝ܂ ܐܦ ܐܢܐ ܐܕܚܩܟܝ ܘܠܐ ܬܚܘܣ ܥܝܢܝ ܥܠܝܟܝ ܘܠܐ ܐܪܚܡ܂  21:50 ܚܕܐ ܡܢܬܟܝ ܘܡܘܬܐ ܢܡܘܬܘܢ܂ ܘܒܟܦܢܐ ܢܣܘܦܘܢ ܒܓܘܟܝ܂ ܘܐܚܪܬܐ ܒܚܪܒܐ ܢܦܠܘܢ ܚܕܪ̈ܝܟܝ܂ ܘܕܬܠܬ ܠܟܠ ܪܘܚ ܐܕܪܐ܂ ܘܣܝܦܐ ܢܚܪܘܒ ܒܬܪܗܘܢ܂  31:50 ܘܐܫܡܠܐ ܪܘܓܙܝ ܘܐܢܝܚ ܚܡܬܝ ܒܗܘܢ ܘܐܬܒܝܐ܂ ܘܢܕܥܘܢ ܕܐܢܐ ܐܢܐ ܡܪܝܐ ܕܡܠܿܠܬ ܒܛܢܢܝ܂ ܡܐ ܕܫܡܿܠܝܬ ܒܗܘܢ ܪܘܓܙܝ܂  41:50 ܘܐܬܠܟܝ ܠܚܪܒܐ܂ ܘܠܚܣܕܐ ܒܥܡ̈ܡܐ ܕܚܕܝܪ̈ܝܢ ܠܟܝ ܩܕܡ ܟܠ ܕܥܒܿܪ܂  51:50 ܘܬܗܘܝܢ ܠܚܣܕܐ ܘܠܓܘܕܦܐ ܘܠܡܪܕܘܬܐ ܘܠܬܡܗܐ ܒܥܡ̈ܡܐ/ܠܥܡ̈ܡܐ#3#/ ܕܚܕܝܪ̈ܝܢ ܠܟܝ܂ ܡܐ ܕܥܒܿܕܬ ܒܟܝ ܕܝ̈ܢܐ܂ ܒܪܘܓܙܐ ܘܒܚܡܬܐ ܘܒܡܟܣܢܘܬܐ ‍<‍ܕܪܘܓܙܐ#3#‍>‍܂ ܐܢܐ ܡܪܝܐ ܐܡܿܪܬ܂  61:50 ܡܐ ܕܫܿܕܪܬ ܥܠܝܟܘܢ ܓܐܪ̈ܝ ܒܝ̈ܫܐ ܕܟܦܢܐ ܕܗܘܘ ܠܚܒܠܐ܂ ܕܐܫܕܪ ܐܢܘܢ ܠܡܚܒܠܘܬܟܘܢ܂ ܘܟܦܢܐ ܐܘܣܦ ܥܠܝܟܘܢ܂ ܘܐܬܒܪ ܩܢܝܐ ܕܥܒܘܪܟܘܢ܂  71:50 ܘܐܫܕܪ ܥܠܝܟܘܢ ܟܦܢܐ܂ ܘܚܝܘܬܐ ܒܝܫܬܐ ܘܐܘܒܕܟܘܢ܂ ܘܡܘܬܢܐ ܘܕܡܐ ܢܥܒܪ ܒܟܘܢ܂ ܘܚܪܒܐ ܐܝܬܐ ܥܠܝܟܘܢ ܐܢܐ ܡܪܝܐ ܐܡܿܪܬ܂  10:60 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:60 ܒܪܢܫܐ܂ ܣܝܡ ܐ̈ܦܝܟ ܠܛܘܪ̈ܐ ܕܐܝܣܪܝܠ܂ ܘܐܬܢܒܐ ܥܠܝܗܘܢ܂  30:60 ܘܐܡܪ܂ ܛܘܪ̈ܐ ܕܐܝܣܪܝܠ܂ ܫܡܥܘ ܦܬܓܡܗ ܕܡܪܐ ܡܪ̈ܘܬܐ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܠܛܘܪ̈ܐ ܘܠܪ̈ܡܬܐ ܘܠܢܚ̈ܠܐ ܘܠܦܨ̈ܝܕܐ܂ ܗܐ ‍<‍ܐܢܐ#3#‍>‍ ܡܿܝܬܐ ܐܢܐ ܥܠܝܟܘܢ ܚܪܒܐ܂ ܘܐܘܒܕ ܦܪ̈ܟܝܟܘܢ܂  40:60 ܘܢܨܕܘܢ ܡܕܒܚܝ̈ܟܘܢ܂ ܘܢܬܬܒܪܘܢ ܦܬܟܪ̈ܝܟܘܢ܂ ܘܐܪܡܐ ܚܪ̈ܝܒܝܟܘܢ ܩܕܡ ܕܚ̈ܠܬܟܘܢ܂  50:60 ܘܐܡܪܐ ܫ̈ܠܕܐ ܕܒܝܬ/ܕܒܢ̈ܝ#3#/ ܐܝܣܪܝܠ ܩܕܡ ܦܬܟܪ̈ܝܗܘܢ܂ ܘܐܕܪܐ ܓܪ̈ܡܝܟܘܢ ܚܕܪ ܡܕܒܚ̈ܝܟܘܢ܂  60:60 ܘܡܕܝܢܬ̈ܐ ܕܟܠܗ ܝܬܒܟܘܢ ܢܚܪ̈ܒܢ ܘܦܪ̈ܟܐ ܢܨ̈ܕܝܢ܂ ܡܛܠ ܕܢܚܪܒܘܢ ܘܢܨܕܘܢ ܡܕܒܚ̈ܝܟܘܢ܂ ܘܢܬܬܒܪܘܢ ܘܢܬܒܛܠܘܢ ܦܬܟܪ̈ܝܟܘܢ܂ ܘܢܬܓܕܡܘܢ ܓܠܝ̈ܦܝܟܘܢ܂ ܘܢܬܥܛܘܢ/ܘܢܬܛܥܘܢ#3#/ ܥܒܿܕܝ̈ܟܘܢ܂  70:60 ܘܢܦܠܘܢ ܚܪ̈ܝܒܐ ܒܝܢܬܟܘܢ܂ ܘܬܕܥܘܢ ܕܐܢܐ ܐܢܐ ܡܪܝܐ܂  80:60 ܘܐܘܬܪ ܡܢܟܘܢ ܒܝܬ ܥܡ̈ܡܐ܂ ܐܝܠܝܢ ܕܐܬܦܨܝܘ ܡܢ ܚܪܒܐ܂ ܘܐܬܒܕܪܘ ܒܡ̈ܕܝܢܬܐ܂  90:60 ܘܢܬܕܟܪܘܢܢܝ ܐܝܠܝܢ ܕܐܬܦܨܝܘ ܡܢܟܘܢ܂ ܒܝܬ ܥܡ̈ܡܐ ܕܐܫܬܒܝܘ ܠܬܡܢ܂ ܡܐ ܕܬܒܿܪܬ ܠܠܒܗܘܢ ܙܢܝܐ ܕܣܛܘ ܡܢܝ܂ ܘܥܝܢ̈ܝܗܘܢ ܕܛܥ̈ܝ ܒܬܪ ܦܬܟܪ̈ܝܗܘܢ܂ ܘܢܬܩܡ̈ܛܢ ܐ̈ܦܝܗܘܢ ܒܒܝܫܬܐ ܕܥܒܕܘ ܘܒܟܠܗܿ ܛܢܦܘܬܗܘܢ܂  01:60 ܘܢܕܥܘܢ ܕܐܢܐ ܐܢܐ ܡܪܝܐ܂ ܘܠܐ ܗܘܐ ܣܪܝܩܐܝܬ ܐܡܿܪܬ ܕܐܥܒܕ ܠܗܘܢ ܒܝܫܬܐ ܗܕܐ܂  11:60 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܩܘܫ ܒܟܦܟ ܘܪܦܘܣ ܒܪܓܠܟ܂ ܘܐܡܪ ܐܚܢ܂ ܥܠ ܟܘܠܗܿ ܛܢܦܘܬܐ ܘܒܝܫܬܐ/ܘܒܝܫܘܬܐ#3#/ ܕܒܝܬ ܐܝܣܪܝܠ܂ ܕܒܚܪܒܐ/ܒܚܪܒܐ#3#/ ܘܒܟܦܢܐ ܘܒܡܘܬܢܐ ܢܦܠܘܢ܂  21:60 ܕܪܚܝܩ ܢܡܘܬ ܒܡܘܬܢܐ܂ ܘܕܩܪܝܒ ܒܚܪܒܐ ܢܦܠ܂ ܘܕܡܫܬܚܪ ܘܕܡܬܦܨܐ ܒܟܦܢܐ ܢܡܘܬ܂ ܘܐܫܡܠܐ ܪܘܓܙܝ ܒܗܘܢ܂  31:60 ܘܢܕܥܘܢ ܕܐܢܐ ܐܢܐ ܡܪܝܐ܂ ܡܐ ܕܗܘܘ ܩܛܝ̈ܠܝܗܘܢ ܒܝܢܬ ܦܬܟܪ̈ܝܗܘܢ ܚܕܪ ܡܕܒܚ̈ܝܗܘܢ܂ ܥܠ ܟܠ ܪܡܬܐ ܕܪܡܐ ܘܬܚܝܬ ܟܠ ܪ̈ܝܫܝ ܛܘܪ̈ܐ܂ ܘܬܚܝܬ ܟܠ ܐܝܠܢ ܕܡܛܿܠ܂ ܘܬܚܝܬ ܟܠ ܒܛܡܬܐ ܥܒܝܛܬܐ܂ ܒܐܬܪܐ ܕܣܡܘ ܬܡܢ ܒܣ̈ܡܐ ܠܟܠܗܘܢ ܦܬܟܪ̈ܝܗܘܢ܂  41:60 ܘܐܪܝܡ ܐܝܕܝ ܥܠܝܗܘܢ܂ ܘܐܥܒܕܝܗܿ ܠܐܪܥܐ ܠܚܒܠܐ ܘܠܬܡܗܐ ܡܢ ܡܕܒܪܐ ܕܕܒܠܬ ܘܟܠܗ ܒܝܬ ܡܥܡܪܗܘܢ ܘܢܕܥܘܢ ܕܐܢܐ ܐܢܐ ܡܪܝܐ܂  10:70 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:70 ܐܢܬ ܕܝܢ ܒܪܢܫܐ ܐܡܪ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܡܛܝ ܩܨܐ ܥܠ ܐܪܥܐ ܕܐܝܣܪܝܠ܂ ܘܡܛܝ ܘܣܘܦܐ ܥܠ ܐܪ̈ܒܥ ܟܢ̈ܦܝܗܿ ܕܐܪܥܐ܂  30:70 ܡܟܝܠ ܩܨܐ ܥܠܝܟܝ܂ ܘܐܫܘܕ/ܘܐܫܕܪ#3#/ ܥܠܝܟܝ ܪܘܓܙܝ܂ ܘܐܕܘܢܟܝ ܐܝܟ ܐܘܪ̈ܚܬܟܝ܂ ܘܐܝܬܐ ܥܠܝܟܝ ܟܠܗܿ ܛܢܦܘܬܟܝ܂  40:70 ܘܠܐ ܬܚܘܣ ܥܝܢܝ ܥܠܝܟܝ ܘܠܐ ܐܪܚܡ܂ ܡܛܠ ܕܐܘܪ̈ܚܬܟܝ ܥܠܝܟܝ ܐܬܠ܂ ܘܛܢ̈ܦܘܬܟܝ ܒܓܘܟܝ ܢܗ̈ܘܝܢ܂ ܘܬܕܥܝܢ ܕܐܢܐ ܐܢܐ ܡܪܝܐ ܀  50:70 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܐܬܿܝܐ ܒܝܫܬܐ ܚܠܦ ܒܝܫܬܐ܂  60:70 ܩܨܐ ܐܬܐ ܘܐܥܝܩ ܥܠܝܟܝ܂  70:70 ܘܐܬܐ ܨܦܪܝܐ ܥܡܘܪܐ ܕܐܪܥܐ ܥܠܝܟܝ܂ ܡܛܝ ܙܒܢܐ ܘܩܪܒ ܝܘܡܐ ܕܕܠܘܚܝܐ܂  80:70 ܡܟܝܠ ܡܢ ܩܘܪܒܐ/ܩܪܒܐ#3#/ ܐܫܘܕ ܚܡܬܝ ܥܠܝܟܝ܂ ܘܐܫܘܕ ܪܘܓܙܝ ܥܠܝܟܝ܂ ܘܐܕܘܢܟܝ ܐܝܟ ܐܘܪ̈ܚܬܟܝ܂ ܘܐܬܠ ܥܠܝܟܝ ܟܠܗܿ ܛܢܦܘܬܟܝ܂  90:70 ܘܠܐ ܬܚܘܣ ܥܝܢܝ ‍<‍ܥܠܝܟܝ#3#‍>‍ ܘܠܐ ܐܪܚܡ܂ ܐܠܐ ܐܝܟ ܐܘܪ̈ܚܬܟܝ ܐܦܪܥܟܝ ܘܛܢܦܘܬܟܝ ܒܓܘܟܝ ܬܗܘܐ܂ ܘܬܕܥܝܢ ܕܐܢܐ ܐܢܐ ܡܪܝܐ ܕܡܚܟܝ܂  01:70 ܗܐ ܝܘܡܐ ܐܬܼܐ܂ ܢܦܩ ܨܦܪܝܐ ܘܒܠܨ ܚܘܛܪܐ ܘܦܪܥ ܨܥܪܐ܂  11:70 ܘܥܘܼܠܐ ܩܡ ܥܠ ܚܘܛܪܗ ܕܥܘܿܠܐ ܠܐ ܡܢܗܘܢ܂ ܘܠܐ ܡܢ ܕܠܘܚܝܗܘܢ܂ ܘܠܐ ܡܢ ܡܥܒܕܢܘܬܗܘܢ܂ ܘܠܐ ܐܬܢܝܚ ܒܗܘܢ܂  21:70 ܡܛܝ ܙܒܢܐ ܘܩܪܒ ܝܘܡܐ܂ ܕܩܢܿܐ ܠܐ ܢܚܕܐ܂ ܘܕܡܙܒܢ ܠܐ ܬܟܪܐ ܠܗ܂ ܡܛܠ ܕܪܘܓܙܐ ܥܠ ܟܠܗ ܩܢܝܢܗܘܢ܂  31:70 ܘܙܒܘܢܐ ܠܐ ܗܦܿܟ ܥܠ ܡܙܒܢܢܐ܂ ܘܬܘܒ ܠܝܬ ܚ̈ܝܐ ܒܚܝ̈ܝܗܘܢ܂ ܡܛܠ \ܕܚܙܘܐ ܠܐ ܢܗܦܘܟ /ܕܒܝܫܬܐ#3#/ ܥܠ ܟܠܗ ܩܢܝܢܗܘܢ܂ ܘܓܒܪܐ ܒܥܘܼܠܗ ܠܐ ܢܚܡܣܢ ܚܝ̈ܘܗܝ܂  41:70 ܩܪܘ ܒܩܪܢܐ ܘܛܝܒܘ ܟܠ܂ ܘܠܝܬ ܕܐܙܿܠ ܠܩܪܒܐ܂ ܡܛܠ ܕܪܘܓܙܝ ܥܠ ܟܠܗ ܩܢܝܢܗܘܢ܂  51:70 ܚܪܒܐ ܒܫ̈ܘܩܐ܂ ܘܡܘܬܢܐ ܘܟܦܢܐ ܒܒܝܬܐ܂ ܐܝܢܐ ܕܒܕܒܪܐ ܗܘ ܢܡܘܬ ܒܚܪܒܐ܂ ܘܐܝܢܐ ܕܒܡܕܝܢܬܐ ܗܘ܂ ܟܦܢܐ ܘܡܘܬܢܐ ܢܐܟܠܝܘܗܝ܂  61:70 ܘܢܬܦܨܘܢ ‍<‍ܡܢܗܘܢ#3#‍>‍ ܐܝܠܝܢ ܕܡܬܦܨܝܢ ܡܢܗܘܢ/#3#/ ܒܛܘܪ̈ܐ/ܛܘܪ̈ܐ#3#/ ܐܝܟ ܝ̈ܘܢܐ ܒ̈ܓܕܢܦܐ܂ ܟܠܗܘܢ ܢܡܘܬܘܢ ܐܢܫ ܒܚ̈ܛܗܘܗܝ܂  71:70 ܟܠܗܝܢ ܐ̈ܝܕܝܐ ܢܬܪ̈ܫܠܢ܂ ܘܟܠܗܝܢ ܒܘܪ̈ܟܐ ܢܪ̈ܕܝܢ ܡ̈ܝܐ܂  81:70 ܘܢܬܟܒܢܘܢ ܣ̈ܩܐ܂ ܘܢܟܣܘܢ ܐܢܘܢ ܨܘܪ̈ܢܐ܂ ܒܗܬܬܐ ܒܟܘܠ ܐ̈ܦܝܗܘܢ܂ ܘܩܘܕܚ̈ܬܐ ܒܟܘܠ  91:70 ܣܐܡܗܘܢ ܒܫܘ̈ܩܐ ܢܫܕܘܢ܂ ܘܕܗܒܗܘܢ ܡܣܠܝܐ ܢܗܘܐ܂ ܣܐܡܗܘܢ ܘܕܗܒܗܘܢ ܠܐ ܢܫܟܚ ܠܡܦܨܝܘ ܐܢܘܢ ܒܝܘܡܐ ܕܪܘܓܙܗ ܕܡܪܝܐ܂ ܢܦܫ̈ܬܗܘܢ ܠܐ ܢܣܿܒܥܘܢ܂ ܘܟܪ̈ܣܬܗܘܢ ܠܐ ܢܡܠܘܢ܂ ܗܢܐ ܫܘܢܩܐ ܦܘܪܥܢܐ ܕܥܘܼܠܗܘܢ/ܕܟܠܗܘܢ#3#/܂  02:70 ܘܫܘܒܚܐ ܕܨܒܬܗܘܢ ܕܥܒܕܘ ܒܓܐܝܘܬܐ܂ ܠܨ̈ܠܡܐ ܕܛܢ̈ܦܘܬܗܘܢ ܘܕܕܚ̈ܠܬܗܘܢ܂ ܡܛܠ ܗܢܐ ܥܒܿܕܬܗ ܡܣܠܝܐ܂  12:70 ܘܐܬܠܝܘܗܝ ܒܐܝܕܐ ܕܢܘܟܪ̈ܝܐ ܠܒܙܬܐ܂ ܘܠܚ̈ܛܝܝܗܿ ܕܐܪܥܐ ܠܫܒܝܬܐ ܘܢܛܘܫܘܢܗ܂  22:70 ܘܐܦܢܐ ܐ̈ܦܝ ܡܢܗܘܢ ܘܢܛܘܫܘܢ ܕܘ̈ܩܝ܂ ܘܢܥܠܘܢ ܒܗܿ ܬܪ̈ܘܥܐ ܘܢܛܘܫܘܢܗܿ܂  32:70 ܘܢܥܒܪܘܢ ܒ̈ܠܒܢܐ܂ ܡܛܠ ܕܐܪܥܐ ܐܬܡܠܝܬ ܕܝܢܐ ܕܕܡܐ܂ ܘܡܕܝܢܬܐ ܐܬܡܠܝܬ ܥܘܼܠܐ܂  42:70 ܘܐܝܬܐ ܪ̈ܥܘܬܐ ܕܥܡ̈ܡܐ܂ ܘܢܐܪܬܘܢ ܒܬ̈ܝܗܘܢ ܘܐܗܦܟ ܓܐܝܘܬܐ ܕܥܫܝ̈ܢܐ ܘܢܐܪܬܘܢ ܡܩܕܫܗܘܢ܂  52:70 ܪܘܓܙܐ ܐܬܐ܂ ܘܢܒܥܘܢ ܫܠܡܐ ܘܠܐ ܢܫܬܟܚ/ܢܫܟܚܘܢ#3#/܂  62:70 ܘܝܐ ܥܠ ܘܝܐ ܢܐܬܐ܂ ܘܫܡܘܥܬܐ ܥܠ ܫܡܘܥܬܐ ܬܫܬܡܥ܂ ܘܢܒܥܘܢ ܚܙܘܐ ܡܢ ܢܒ̈ܝܐ܂ ܘܢܡܘܣܐ ܢܐܒܕ ܡܢ ܟܗ̈ܢܐ ܘܡܠܼܟܐ ܡܢ ܣ̈ܒܐ܂  72:70 ܡܿܠܟܐ ܢܬܒ ܒܐܒܠܐ܂ ܘܪܒܐ ܢܠܒܫ ܚܒܠܐ܂ ܘܐ̈ܝܕܘܗܝ ܕܥܡܐ ܕܐܪܥܐ ܢܬܪ̈ܫܠܢ܂ ܐܝܟ ܐܘܪ̈ܚܬܗܘܢ ܐܥܒܕ ܠܗܘܢ܂ ܘܒܕܝܢ̈ܝܗܘܢ/ܘܐܝܟ ܕܝܢ̈ܝܗܘܢ#3#/ ܐܕܘܢ ܐܢܘܢ܂ ܘܢܕܥܘܢ ܕܐܢܐ ܐܢܐ ܡܪܝܐ܂  10:80 ܘܗܘܐ ܒܫܢܬܐ ܫܬܝܬܝܬܐ ܒܚܡܫܬܐ ܒܝܪܚܐ ܫܬܝܬܝܐ܂ ܐܢܐ ܝܬܿܒ ܗܘܿܝܬ ܒܒܝܬܝ܂ ܘܣܒ̈ܐ ܕܝܗܘܕܐ ܝܬܿܒܝܢ ܗܘܘ ܩܕܡܝ܂ ܘܢܦܠܬ ܥܠܝ ܬܡܢ ܐܝܕܗ ܕܡܪܐ ܡܪ̈ܘܬܐ܂  20:80 ܘܚܿܙܝܬ ܘܗܐ ܕܡܘܬܐ ܐܝܟ ܚܙܘܐ ܕܢܘܪܐ ܡܢ ܚܙܘܐ ܕܚܨ̈ܘܗܝ ܘܠܬܚܬ ܢܘܪܐ܂ ܘܡܢ ܚ̈ܨܘܗܝ ܘܠܥܠ܂ ܚܿܙܝܬ ܐܝܟ ܚܙܘܐ ܕܙܗܪܐ܂ ܘܐܝܟ ܚܙܘܐ ܕܐܠܗܐ܂  30:80 ܘܐܘܫܛ ܒܕܡܘܬܐ ܕܐܝܕܐ܂ ܘܐܚܕܢܝ ܒܥܕܩ̈ܐ ܕܪܝܫܝ܂ ܘܫܩܠܬܢܝ ܪܘܚܐ ܒܝܬ ܐܪܥܐ ܠܫܡܝܐ ܘܐܝܬܝܬܢܝ ܠܐܘܪܫܠܡ ܒܚܙܘܐ ܕܐܠܗܐ܂ ܠܡܥܠܢܐ ܕܬܪܥܐ ܕܙܘܝܬܐ ܕܚܐܪ ܠܓܪܒܝܐ܂ ܕܬܡܢ/ܘܬܡܢ#3#/ ܩܝܿܡܐ ܩܝܡܬܐ ܕܛܢܢܐ܂  40:80 ܘܗܐ ܬܡܢ ܫܘܒܚܗ ܕܐܠܗܐ ܕܐܝܣܪܝܠ܂ ܐܝܟ ܚܙܘܐ ܕܚܿܙܝܬ ܒܦܩܥܬܐ܂  50:80 ܘܐܡܪ ܠܝ܂ ܒܪܢܫܐ܂ ܐܪܝܡ ܥܝܢ̈ܝܟ ܠܐܘܪܚܐ ܕܓܪܒܝܐ܂ ܘܐܪܝܡܿܬ ܥܝܢ̈ܝ ܠܐܘܪܚܐ ܕܓܪܒܝܐ܂ ܘܗܐ ܡܢ ܓܪܒܝܝܗ ܕܬܪܥܐ ܡܕܢܚܝܐ܂ ܩܝܿܡܐ ܩܝܡܬܐ ܕܛܢܢܐ ܒܡܥܠܢܗ܂  60:80 ܘܐܡܪ ܠܝ܂ ܒܪܢܫܐ܂ ܚܼܙܝܬ ܡܢܐ ܥܒܿܕܝܢ܂ ܛܢ̈ܦܘܬܐ ܪ̈ܘܪܒܬܐ ܕܥܒܿܕܝܢ ܕܒܝܬ ܐܝܣܪܝܠ܂ ܕܐܬܪܚܩܘ ܡܢ ܡܩܕܫܝ܂ ܬܘܒ ܬܗܦܘܟ ܬܚܙܐ ܛܢ̈ܦܘܬܐ ܪ̈ܘܪܒܬܐ ܕܥܒܿܕܝܢ܂  70:80 ܘܐܥܠܢܝ ܒܬܪܥܐ ܕܕܪܬܐ܂ ܘܚܿܙܝܬ ܢܩܒܐ ܚܕ ܒܐܣܬܐ܂  80:80 ܘܐܡܪ ܠܝ܂ ܒܪܢܫܐ܂ ܚܦܘܪ ܒܐܣܬܐ܂ ܘܚܿܦܪܬ ܒܐܣܬܐ܂ ܘܐܫܟܚܿܬ ܬܪܥܐ ܚܕ܂  90:80 ܘܐܡܪ ܠܝ܂ ܥܘܠ ܘܚܙܝ ܛܢ̈ܦܘܬܐ ܘܒܝܫ̈ܬܐ ܕܥܿܒܕܝܢ ܗܪܟܐ܂  01:80 ܘܥܠܿܬ ܘܚܙܿܝܬ ܟܠ ܕܡ̈ܘܬܐ ܕܪ̈ܚܫܐ ܘܕܒܥܝܪܐ/ܘܒܥܝܪܐ#3#/ ܘܕܛܢ̈ܦܘܬܐ/ܘܛܢ̈ܦܘܬܐ#3#/܂ ܘܟܠܗܝܢ ܕܚ̈ܠܬܐ ܕܒܝܬ ܐܝܣܪܐܝܠ܂ ܕܨܝܪ̈ܢ ܥܠ ܐܣܬܐ ܟܕ ܚܿܕܪܐ܂  11:80 ܘܫܒܥܝܢ ܓܒܪ̈ܝܢ ܡܢ ܣܒ̈ܐ ܕܒܝܬ ܐܝܣܪܝܠ ܘܝܥܙܢܝܐ ܒܪ ܫܦܢ ܩܐܿܡ ܗܘܐ ܒܝܢܬܗܘܢ܂ ܘܗܢܘܢ ܩܝܿܡܝܢ ܗܘܘ ܩܕܡܘܗܝ܂ ܘܐܢܫ ܦܝܪܡܗ ܒܐܝܕܗ ܘܥܛܪܐ ܕܬܢܢܐ/ܕܛܢܢܐ#2#/ ܕܒܣ̈ܡܐ ܣܿܠܩ܂  21:80 ܘܐܡܪ ܠܝ܂ ܚܿܙܐ ܐܢܬ ܒܪܢܫܐ܂ ܡܕܡ ܕܥܒܿܕܝܢ ܣܒ̈ܐ \ܕܒܝܬ ܐܝܣܪܝܠ /ܕܐܝܣܪܐܝܠ#3#/܂ ܒܚܫܘܟܐ܂ ܐܢܫ ܒܬܘܢܗ ܟܣܝܐ܂ ܘܐܡܿܪܝܢ ܠܐ ܚܿܙܐ ܠܢ ܡܪܝܐ܂ ܡܛܠ ܕܫܒܩܗܿ ܡܪܝܐ ܠܐܪܥܐ܂  31:80 ܘܐܡܪ ܠܝ܂ ܬܘܒ ܬܗܦܘܟ ܬܚܙܐ ܛܢ̈ܦܘܬܐ ܪ̈ܘܪܒܬܐ ܕܥܒܿܕܝܢ܂  41:80 ܘܐܝܬܝܢܝ ܠܡܥܠܢܐ ܕܬܪܥܐ ܕܒܝܬܗ ܕܡܪܝܐ ܕܒܓܪܒܝܐ܂ ܘܚܙܿܝܬ ܬܡܢ ܢܫ̈ܐ ܟܕ ܝܬ̈ܒܢ ܘܡܒ̈ܟܝܢ ܠܬܡܘܙܐ܂  51:80 ܘܐܡܪ ܠܝ܂ \ܚܙܿܐ ܐܢܬ /ܚܼܙܝܬ#2܂3#/ ܒܪܢܫܐ܂ ܬܘܒ ܬܗܦܘܟ ܬܚܙܐ ܛܢ̈ܦܘܬܐ ܕܪ̈ܘܪܒܢ ܡܢ ܗܠܝܢ܂  61:80 ܘܐܥܠܢܝ ܠܕܪܬ ܒܝܬܗ ܕܡܪܝܐ ܓܘܝܬܐ܂ ܘܚܙܿܝܬ ܒܬܪܥܐ ܕܗܝܟܠܗ ܕܡܪܝܐ ܒܝܬ ܩܣܛܪܘܡܐ ܠܡܕܒܚܐ܂ ܐܝܟ ܥܣܪ̈ܝܢ ܘܚܡܫܐ ܓܒܪ̈ܝܢ ܩܝܿܡܝܢ/ܕܩܝܿܡܝܢ#3#/܂ ܘܚܨܝ̈ܗܘܢ ܠܘܩܒܠ ܗܝܟܠܗ ܕܡܪܝܐ ܘܐ̈ܦܝܗܘܢ ܠܡܕܢܚܐ ܘܡܩܕܡܝܢ ܘܣܿܓܕܝܢ ܠܫܡܫܐ܂  71:80 ܘܐܡܪ ܠܝ܂ ܚܿܙܐ ܐܢܬ ܒܪܢܫܐ܂ ܕܠܡܐ ܙܥܘܪܝܐ ܗܝ ܠܕܒܝܬ ܝܗܘܕܐ ܛܢܦܘܬܐ ܗܕܐ ܕܥܒܿܕܝܢ ܗܪܟܐ܂ ܕܡܠܐܘܗܿ ܠܐܪܥܐ ܥܘܼܠܐ܂ ܘܗܦܟܘ ܠܡܪܓܙܘܬܢܝ܂ ܘܗܢܘܢ ܡܦܩܥܝܢ ܒܢܚܝܪ̈ܝܗܘܢ܂  81:80 ܐܦ ܐܢܐ ܐܥܒܕ ܒܚܡܬܐ܂ ܘܠܐ ܬܚܘܣ ܥܝܢܝ ܘܠܐ ܐܪܚܡ܂ ܘܢܩܪܘܢ ܒܐ̈ܕܢܝ ܒܩܠܐ ܪܡܐ ܘܠܐ ܐܫܡܥ ܐܢܘܢ܂  10:90 ܘܩܪܐ ܒܐ̈ܕܢܝ ܒܩܠܐ ܪܡܐ ܘܐܡܪ܂ ܩܪܘܒܘ ܦܪ̈ܘܥܝܗܿ ܕܡܕܝܢܬܐ܂ ܘܐܢܫ \ܡܐ̈ܢܐ ܕܦܘܪܥܢܗ /ܡ̈ܐܢܝ ܦܘܪܥܢܗ#3#/ ܒܐܝܕܗ܂  20:90 ܘܚܙܿܝܬ ܫܬܐ ܓܒܪ̈ܝܢ ܐܬܿܝܢ ܡܢ ܐܘܪܚܐ ܕܬܪܥܐ ܥܠܝܐ ܕܚܿܐܪ ܠܓܪܒܝܐ܂ ܘܐܢܫ \ܡܐ̈ܢܝ ܦܘܪܥܢܗ /ܡܐ̈ܢܐ ܕܦܘܪܥܢܗ#3#/ ܒܐܝܕܗ܂ ܘܓܒܪܐ ܚܕ ܒܝܢܬܗܘܢ ܠܒܝܫ ܒܘܨܐ܂ ܘܐܣܪ ܚܨ̈ܐ ܕܣܦܝܠܐ ܒ̈ܚܨܘܗܝ܂ ܘܐܬܘ ܘܩܡܘ ܥܠ ܓܢܒ ܡܕܒܚܐ ܕܢܚܫܐ܂  30:90 ܘܫܘܒܚܗ ܕܐܠܗܐ ܕܐܝܣܪܝܠ܂ ܣܠܩ ܡܢ ܟܪܘܒܐ ܕܩܐܿܡ ܗܘܐ ܥܠ \ܙܘܝܬܐ /ܬܪܥܐ ܕܙܘܝ̈ܬܐ#3#/ ܕܒܝܬܐ܂ ܘܩܪܐ ܠܓܒܪܐ ܕܠܒܝܫ ܒܘܨܐ ܘܐܣܪ ܚܨ̈ܐ ܕܣܦܝܠܐ ܒܚ̈ܨܘܗܝ܂  40:90 ܘܐܡܪ ܠܗ ܡܪܝܐ܂ ܥܒܪ ܒܓܘ ܡܕܝܢܬܐ ܒܓܘ ܐܘܪܫܠܡ܂ ܘܪܫܘܡ ܪܘܫܡܐ ܥܠ ܒܝܬ ܥܝܢ̈ܝܗܘܢ ܕܓܒܪ̈ܐ ܕܡܬܬܢܚܝܢ/ܕܡܬܬܢܝܚܝܢ#2#/ ܘܡܬܕܢܩܝܢ܂ ܥܠ ܟܠܗܝܢ ܛܢ̈ܦܘܬܐ ܘܒܝܫ̈ܬܐ ܕܡܬ̈ܥܒܕܢ ܒܓܘܗܿ܂  50:90 ܘܠܗܿܢܘܢ ܕܥܡܗ ܐܢܘܢ܂ ܐܡܪ ܠܗܘܢ ܠܥܢ̈ܝ܂ ܥܒܪܘ ܒܓܘ ܡܕܝܢܬܐ ܒܬܪܝ܂ ܘܚܪܘܒܘ ܘܠܐ ܢܚ̈ܘܣܢ ܥܝܢ̈ܝܟܘܢ܂ ܘܠܐ ܬܪܚܡܘܢ܂  60:90 ܘܠܣܒ̈ܐ ܘܠܓܕܘ̈ܕܐ ܘܠܒܬ̈ܘܠܬܐ܂ ܘ̈ܠܛܠܝܐ ܘܠܢܫ̈ܐ ܩܛܠܘ ܠܚܒܠܐ/ܠܚܪܒܐ#3#/܂ ܘܟܠ ܐܢܫ ܕܐܝܬ ܥܠܘܗܝ ܪܘܫܡܐ ܠܐ ܬܩܪܒܘܢ/ܬܬܩܪܒܘܢ#3#/܂ ܘܡܢ ܡܩܕܫܝ ܫܪܘ܂ ܘܫܪܝܘ ܒܓܒܪ̈ܐ ܣܒ̈ܐ ܕܩܝܿܡܝܢ ܗܘܘ ܩܕܡ ܒܝܬܐ܂  70:90 ܘܐܡܪ ܠܗܘܢ܂ ܛܡܐܘܗܝ ܠܒܝܬܐ܂ ܘܡܠܘ ܕܪ̈ܐ ܚܪ̈ܝܒܐ܂ ܦܘܩܘ ܩܛܠܘ ܒܡܕܝܢܬܐ܂  80:90 ܘܟܕ ܚܪܒܘ ܐܢܘܢ܂ ܐܫܬܚܿܪܬ ܐܢܐ ܘܢܦܿܠܬ ܥܠ ܐ̈ܦܝ܂ ܘܐܝܠܠܿܬ ܒܩܠܐ ܪܡܐ ܘܐܡܿܪܬ ܐܘܗܿ/ܐܘ#3#/ ܡܪܐ ܡܪ̈ܘܬܐ ܡܚܒܠ ܐܢܬ ܠܟܠ ܕܐܫܬܚܪ ܡܢ ‍<‍ܕܒܝܬ#3#‍>‍ ܐܝܣܪܝܠ܂ ܘܐܫܿܕ ܐܢܬ ܪܘܓܙܟ ܥܠ ܐܘܪܫܠܡ܂  90:90 ܘܐܡܪ ܠܝ܂ ܥܘܼܠܐ ܕܒܝܬ ܐܝܣܪܝܠ ܘܕܝܗܘܕܐ ܣܓܝ ܛܒ܂ ܘܐܬܡܠܝܬ ܐܪܥܐ ܕܡܐ܂ ܘܡܕܝܢܬܐ ܐܬܡܠܝܬ ܢܟܠܐ܂ ܘܐܡܪܘ ܫܒܩܗܿ ܡܪܝܐ ܠܐܪܥܐ܂ ܘܠܐ ܚܿܙܐ ܠܢ ܡܪܝܐ܂  01:90 ܘܐܢܐ ܠܐ ܐܚܘܣ ܥܠܝܗܘܢ ܘܠܐ ܐܪܚܡ܂ ܐܘܪ̈ܚܬܗܘܢ ܒܪܝܫܗܘܢ/ܒܪܘܫܥܗܘܢ#3#/ ܐܦܪܘܥ ܀܂  11:90 ܘܚܿܙܝܬ ܠܓܒܪܐ ܕܠܒܝܫ ܒܘܨܐ ܕܥܢܐ ܘܐܡܪ܂ ܥܒܿܕܬ ܐܝܟܢܐ/ܐܝܟ#3#/ ܕܦܩܕܬܢܝ܂  10:01 ܘܚܿܙܝܬ ܡܛܠܠܐ ܕܠܥܠ ܡܢ ܪܝܫ ܟܪ̈ܘܒܐ܂ ܐܝܟ ܚܙܘܐ ܕܟܐܦܐ ܕܣܦܝܠܐ܂ ܘܐܝܟ ܚܙܘܐ ܕܕܡܘܬܐ ܕܟܘܪܣܝܐ ܠܥܠ ܡܢܗܘܢ܂  20:01 ܘܩܪܐ ܠܓܒܪܐ ܕܠܒܝܫ ܒܘܨܐ ܘܐܡܪ ܠܗ܂ ܥܘܠ ܠܒܝܢܬ ܓܝ̈ܓܠܐ ܠܬܚܝܬ/ܠܬܚܬ ܡܢ#3#/ ܟܪ̈ܘܒܐ܂ ܘܡܠܝ ܚܘܦܢܝ̈ܟ ܓܘܡܪ̈ܐ ܕܢܘܪܐ ܡܢ ܒܝܢܬ/ܒܝܬ#3#/ ܟܪ̈ܘܒܐ܂ ܘܕܪܝ ܥܠ ܡܕܝܢܬܐ܂ ܘܥܠ ܠܥܢ̈ܝ܂  30:01 ܘܟܪ̈ܘܒܐ ܩܝܿܡܝܢ ܗܘܘ ܡܢ ܝܡܝܢܗ ܕܒܝܬܐ܂ ܟܕ ܥܐܿܠ ܓܒܪܐ ܗܿܘ܂ ܘܕܪܬܐ ܓܘܝܬܐ ܐܬܡܠܝܬ ܗܘܬ ܥܢܢܐ܂  40:01 ܘܐܬܬܪܝܡ ܫܘܒܚܗ ܕܐܠܗܐ/ܕܡܪܝܐ#3#/ ܡܢ ܟܪܘܒܐ ܕܠܥܠ ܡܢ ܙܘܝܬܐ ܕܒܝܬܐ܂ ܘܐܬܡܠܝ ܒܝܬܐ ܥܢܢܐ܂ ܘܕܪܬܐ ܓܘܝܬܐ ܐܬܡܠܝܬ ܗܘܬ ܙܗܪܐ ܕܫܘܒܚܗ ܕܡܪܝܐ܂  50:01 ܘܩܠܐ ܕܓܦܝ̈ܗܘܢ ܕܟܪ̈ܘܒܐ ܡܫܬܡܥ ܗܘܐ܂ ܥܕܡܐ ܠܕܪܬܐ ܒܪܝܬܐ܂ ܐܝܟ ܩܠܗ ܕܐܠܗܐ ܡܐ ܕܡܡܠܠ܂  60:01 ܘܟܕ ܦܩܕ ܠܓܒܪܐ ܕܠܒܝܫ ܒܘܨܐ ܐܡܪ ܠܗ܂ ܣܒ ܢܘܪܐ ܡܢ ܒܝܬ/ܒܝܢܬ#3#/ ܓܝ̈ܓܠܐ ܡܢ ܒܝܢܬ ܟܪ̈ܘܒܐ܂ ܘܐܬܐ ܘܩܡ ܥܠ ܓܢܒ ܓܝ̈ܓܠܐ܂  70:01 ܘܐܘܫܛ ܟܪܘܒܐ ܐܝܕܗ ܡܢ ܒܝܢܬ ܟܪ̈ܘܒܐ ܠܢܘܪܐ ܕܒܝܢܬ ܟܪ̈ܘܒܐ܂ ܘܫܩܠ ܐܪܡܝ ܒܚ̈ܘܦܢܘܗܝ ܕܓܒܪܐ ܕܠܒܝܫ ܒܘܨܐ܂ ܘܢܣܒ ܘܢܦܩ ܀܂  80:01 ܘܚܙܿܝܬ ܠܟܪ̈ܘܒܐ܂ ܕܡܘܬܐ ܕܐܝܕܐ ܕܒܪ ܐܢܫܐ ܬܚܝܬ ܓܦܝ̈ܗܘܢ܂  90:01 ܘܚܙܿܝܬ ܐܪ̈ܒܥ ܓܝ̈ܓܠܝܢ ܥܠ ܓܢܒ ܟܪ̈ܘܒܐ܂ ܚܕܐ ܚܕܐ ܓܝܓܠܐ ܥܠ ܓܢܒ ܟܪܘܒܐ ܚܕ܂ ܘܚܙܘܗܝܢ ܕܓܝ̈ܓܠܐ܂ ܐܝܟ ܚܙܘܐ ܕܟܐܦܐ ܕܬܪܫܝܫ܂  01:01 ܘܚܕ ܗܘܐ ܚܙܘܗܝܢ ܘܕܡܘܬܗܝܢ ܕܐܪ̈ܒܥܬܝܗܝܢ܂ ܐܝܟ ܓܝܓܠܐ ܒܓܘ ܓܝܓܠܐ܂  11:01 ܘܡܐ ܕܐ̈ܙܠܢ ܗ̈ܘܝ܂ ܥܠ ܐܪܒܥܐ ܓܒܝ̈ܗܝܢ ܐ̈ܙܠܢ ܗ̈ܘܝ ܘܠܐ ܗ̈ܦܟܢ ܗ̈ܘܝ ܐܠܐ ܠܐܬܪܐ ܕܐܙܿܠܐ ܗܘܬ ܪܝܫܝܬܗܝܢ܂ ܒܬܪܗܿ ܐ̈ܙܠܢ ܗ̈ܘܝ ܘܠܐ ܡܬܗ̈ܦܟܢ ܗ̈ܘܝ܂  21:01 ܘܟܘܠܗ ܒܣܪܗܝܢ ܘܚܨ̈ܝܗܝܢ ܘܐ̈ܝܕܝܗܝܢ ܘܓܦܝ̈ܗܝܢ ܕܓܝ̈ܓܠܐ܂ ܡܠܐ ܥܝ̈ܢܐ ܗ̈ܘܝ ܟܕ ܚܕܪ̈ܢ ܗ̈ܘܝ ܠܓܒܝ̈ܗܝܢ܂  31:01 ܘܠܐ̈ܘܦܢܐ ܩܪܐ ܐܢܘܢ ܓܝ̈ܓܠܐ ܩܕܡܝ܂  41:01 ܘܐܪ̈ܒܥ ܐ̈ܦܝܢ ܠܚܕ ܚܕ ܡܢܗܘܢ܂ ܚܕܐ ܐ̈ܦܝ ܟܪܘܒܐ܂ ܘܐܚܪܬܐ ܐ̈ܦܐ ܕܒܪ ܐܢܫܐ܂ ܘܐܚܪܬܐ ܐ̈ܦܐ ܕܐܪܝܐ܂ ܘܐܚܪܬܐ ܐ̈ܦܐ ܕܢܫܪܐ܂  51:01 ܘܐܬܬܪܝܡܘ ܟܪ̈ܘܒܐ܂ ܗܿܝ ܚܝܘܬܐ ܕܚܙܿܝܬ ܒܢܗܪ܆ܟܒܪ܂  61:01 ܘܡܐ ܕܐܿܙܠܝܢ ܗܘܘ ܟܪ̈ܘܒܐ܂ ܐܙ̈ܠܢ ܗ̈ܘܝ ܓܝ̈ܓܠܐ ܥܡܗܘܢ܂ ܘܡܐ ܕܫܩܿܠܝܢ ܗܘܘ ܟܪ̈ܘܒܐ ܓܦܝ̈ܗܘܢ ܠܡܬܬܪܡܘ ܡܢ ܐܪܥܐ܂ ܠܐ ܗ̈ܦܟܢ ܗ̈ܘܝ ܓܝ̈ܓܠܐ ܡܢܗܘܢ/ܥܡܗܘܢ#3#/܂  71:01 ܘܡܐ ܕܩܝܿܡܝܢ ܗܘܘ ܩܝ̈ܡܢ ܗ̈ܘܝ܂ ܘܡܐ ܕܡܬܪ̈ܝܡܝܢ ܗܘܘ ܡܬܬܪ̈ܝܡܝܢ ܗ̈ܘܝ܂ ܘܡܐ ܕܫܩܿܠܝܢ ܗܘܘ ܟܪ̈ܘܒܐ ܓܦܝܗ̈ܘܢ܂ ܫܩ̈ܠܢ ܗ̈ܘܝ ܓ̈ܝܓܠܐ ܥܡܗܘܢ܂ ܡܛܠ ܕܪܘܚܐ ܕܚ̈ܝܐ/ܚܝܬܐ#3#/ ܐܝܬ ܗܘܬ ܒܗܝܢ܂  81:01 ܘܢܦܩ ܫܘܒܚܗ ܕܡܪܝܐ ܡܢ ܙܘܝܬܗ ܕܒܝܬܐ܂ ܘܩܡ ܥܠ ‍<‍ܓܢܒ#3#‍>‍ ܟܪ̈ܘܒܐ܂  91:01 ܘܫܩܠܘ ܟܪ̈ܘܒܐ ܓܦܝ̈ܗܘܢ ܘܐܬܬܪܝܡܘ ܡܢ ܐܪܥܐ ܠܥܢ̈ܝ/ܠܥܠ#3#/܂ ܘܟܕ ܢܦܩܘ ܓܝ̈ܓܠܐ ܥܡܗܘܢ ܗ̈ܘܝ܂ ܘܩܡܘ ܒܡܥܠܢܐ ܕܬܪܥܐ ܡܕܢܚܝܐ ܕܒܝܬܗ ܕܡܪܝܐ܂ ܘܫܘܒܚܗ ܕܐܠܗܐ ܕܐܝܣܪܝܠ ܠܥܠ ܡܢܗܘܢ܂  02:01 ܗܕܐ ܗܝ ܚܝܘܬܐ ܕܚܙܿܝܬ ܬܚܝܬ ܐܠܗܐ ܕܐܝܣܪܝܠ ܥܠ ܢܗܪ܆ܟܒܪ܂ ܘܝܕܥܿܬ ܕܟܪ̈ܘܒܐ ܐܢܘܢ܂  12:01 ܐܪ̈ܒܥ ܐܪ̈ܒܥ ܐ̈ܦܝܢ ܠܚܕ ܚܕ ܡܢܗܘܢ܂ ܘܐܪ̈ܒܥܐ ܓܦܝ̈ܢ ܠܚܕ ܡܢܗܘܢ܂ ܘܕܡܘܬܐ ܕܐܪܝܐ ܕܒܪܢܫܐ ܬܚܝܬ ܓܦܝ̈ܗܘܢ܂  22:01 ܘܕܡܘܬܐ ܕܐ̈ܦܝܗܘܢ܂ ܐܝܟ ܗܠܝܢ ܐ̈ܦܐ ܕܚܙܿܝܬ ܥܠ ܢܗܪ܆ܟܒܪ܂ ܘܗܟܘܬ ܚܙܘܗܝܢ܂ ܘܚܕ ܚܕ ܠܓܒܗ ܐܙܿܠܝܢ ܗܘܘ܂  10:11 ܘܫܩܠܬܢܝ ܪܘܚܐ܂ ܘܐܝܬܝܬܢܝ ܠܬܪܥܐ ܡܕܢܚܝܐ ܕܒܝܬܗ ܕܡܪܝܐ ܕܚܐܪ ܠܡܕܢܚܐ܂ ܘܚܙܿܝܬ ܒܡܥܠܢܐ ܕܬܪܥܐ܂ ܥܣܪ̈ܝܢ ܘܚܡܫܐ ܓܒܪ̈ܝܢ ‍<‍ܩܝܡܝܢ#3#‍>‍܂ ܘܚܙܿܝܬ ܒܝܢܬܗܘܢ ܠܝܥܙܢܝܐ ܒܪ ܥܙܘܪ܂ ܘܠܦܠܛܝܐ ܒܪ ܒܢܝܐ ܪ̈ܘܪܒܢܐ ܕܥܡܐ܂  20:11 ܘܐܡܪ ܠܝ ܡܪܝܐ܂ ܒܪܢܫܐ܂ ܗܠܝܢ ܐܢܘܢ ܓܒܪ̈ܐ ܕܡܬܚܫܒܝܢ ܥܬܐ܂ ܘܡܠܿܟܝܢ ܡ̈ܠܼܟܐ ܒܝܫ̈ܐ ܒܡܕܝܢܬܐ ܗܕܐ܂  30:11 ܘܐܡܿܪܝܢ܂ ܠܐ ܗܘܐ ܒܓܘܗܿ ܒܢܼܝܢ ܒܬ̈ܐ܂ ܗܝ ܩܪܣܐ ܘܚܢܢ ܒܣܪܐ܂  40:11 ܡܟܝܠ ܐܬܢܒܐ ܥܠܝܗܘܢ܂ ܐܬܢܒܐ ܒܪ ܐܢܫܐ܂  50:11 ܘܢܦܠܬ ܥܠܝ ܪܘܚܗ ܕܡܪܝܐ ܘܐܡܪ ܠܝ܂ ܐܡܪ ܗܟܢܐ ܐܡܿܪ ܡܪܝܐ/ܡܪܐ ܡܪ̈ܘܬܐ#3#/܂ ܗܟܢܐ ܪܚܡܬܘܢ ܒܢ̈ܝ ܐܝܣܪܝܠ܂ ܘܬܪ̈ܥܝܬܐ ܕܪܘܚܟܘܢ ܐܢܐ ܝܕܥܿ ܐܢܐ ܠܗܝܢ܂  60:11 ܐܣܓܝܬܘܢ ܩ̈ܛܝܠܝܟܘܢ ܒܡܕܝܢܬܐ ܗܕܐ܂ ܘܡܠܝܬܘܢ ܫܘ̈ܩܝܗܿ ܚܪ̈ܝܒܐ܂  70:11 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܚܪ̈ܝܒܝܟܘܢ ܕܐܪܡܝܬܘܢ ܒܓܘܗܿ ܗܢܘܢ ܐܢܘܢ ܒܣܪܐ ܘܗܝ ܩܕܣܐ܂ ܘܠܟܘܢ ܡܦܩ ܐܢܐ ܡܢ ܓܘܗܿ܂  80:11 ܡܢ ܚܪܒܐ ܕܚܠܬܘܢ܂ ܘܚܪܒܐ ܐܝܬܐ ܥܠܝܟܘܢ ܐܡܿܪ ܡܪܐ ܡܪ̈ܘܬܐ܂  90:11 ܘܐܦܩܟܘܢ ܡܢ ܓܘܗܿ܂ ܘܐܫܠܡܟܘܢ ܒܐܝܕܐ ܕܢܘܟܪ̈ܝܐ܂ ܘܐܥܒܕ ܡܢܟܘܢ ܕܝ̈ܢܐ܂  01:11 ܒܚܪܒܐ ܬܦܠܘܢ ܘܥܠ ܬܚܘܡܐ ܕܐܝܣܪܝܠ ܐܕܘܢܟܘܢ܂ ܘܬܕܥܘܢ ܕܐܢܐ ܐܢܐ ܡܪܝܐ܂  11:11 ܘܗܝ ܠܐ ܬܗܘܐ ܠܟܘܢ ܩܕܣܐ܂ ܘܐܢܬܘܢ ܠܐ ܬܗܘܘܢ ܒܗܿ ܒܣܪܐ܂ ܘܥܠ ܬܚܘܡܐ ܕܐܝܣܪܝܠ ܐܕܘܢܟܘܢ܂  21:11 ܘܬܕܥܘܢ ܕܐܢܐ ܐܢܐ ܡܪܝܐ܂ ܕܒܦܘܩ̈ܕܢܝ ܠܐ ܗܠܟܬܘܢ ܘܕܝܢ̈ܝ ܠܐ ܥܒܕܬܘܢ܂ ܘܐܝܟ ܕܝܢ̈ܐ ܕܥܡ̈ܡܐ ܕܚܕܪ̈ܝܟܘܢ ܥܒܕܬܘܢ܂  31:11 ܘܟܕ ܐܬܢܒܝܿܬ܂ ܡܝܬ ܦܠܛܝܐ ܒܪ ܒܢܝܐ܂ ܘܢܦܠܿܬ ܥܠ ܐ̈ܦܝ܂ ܘܐܝܠܠܿܬ ܒܩܠܐ ܪܡܐ ܘܐܡܪܿܬ܂ ܐܘܗܿ ܡܪܐ ܡܪ̈ܘܬܐ܂ ܣܘܦܢܐ ܥܒܿܕ ܐܢܬ ܠܫܪܟܗ ܕܐܝܣܪܐܝܠ܂  41:11 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  51:11 ܒܪܢܫܐ܂ ܐܚ̈ܝܟ ܐܚ̈ܝܟ ܐܢܫܐ ܕܫܒܝܬܟ܂ ܘܟܠܗܘܢ ܕܒܝܬ ܐܝܣܪܝܠ ܢܣܘܦܘܢ܂ ܕܐܡܪܘ ܠܗܘܢ ܥܡܘܪ̈ܝܗܿ ܕܐܘܪܫܠܡ܂ ܐܬܪܚܩܘ ܡܢ ܡܪܝܐ܂ ܠܢ ܗܘ ܓܝܪ ܐܬܝܗܒܬ ܐܪܥܐ ܠܝܪܬܘܬܐ܂  61:11 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܐܕܚܘܩ ܐܢܘܢ ܒܥܡ̈ܡܐ܂ ܘܐܒܕܪ ܐܢܘܢ ܒܐܪ̈ܥܬܐ܂ ܘܐܗܘܐ ܠܗܘܢ ܠܡܩܕܫܐ ܙܥܘܪܐ ܒܐܪ̈ܥܬܐ ܕܐܙܠܘ ܠܗܝܢ܂  71:11 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܐܟܢܫܟܘܢ ܡܢ ܥܡ̈ܡܐ܂ ܘܐܩܪܒܟܘܢ ܡܢ ܐܪ̈ܥܬܐ ܕܐܬܒܕܪܬܘܢ ܒܗܝܢ܂ ܘܐܬܠ ܠܟܘܢ ܐܪܥܐ ܕܐܝܣܪܝܠ܂  81:11 ܘܢܥܠܘܢ ܠܗܿ܂ ܘܢܥܒܪܘܢ ܟܠܗܝܢ ܕܚ̈ܠܬܗܿ ܘܟܠܗܝܢ ܛܢ̈ܦܘܬܗܿ ܡܢܗܿ܂  91:11 ܘܐܬܠ ܠܗܘܢ ܠܒܐ ܚܕܬܐ܂ ܘܪܘܚܐ ܚܕܬܐ ܐܬܠ ܒܗܘܢ/ܠܗܘܢ#3#/܂ ܘܐܥܒܪ ܠܒܐ ܕܟܐܦܐ ܡܢ ܒܣܪܗܘܢ܂ ܘܐܬܠ ܠܗܘܢ ܠܒܐ ܕܒܣܪܐ܂  02:11 ܘܢܗܠܟܘܢ ܒ̈ܦܘܩܕܢܝ ܘܢܛܪܘܢ ܕܝܢ̈ܝ ܘܢܥܒܕܘܢ ܐܢܘܢ܂ ܘܢܗܘܘܢ ܠܝ ܥܡܐ܂ ܘܐܢܐ ܐܗܘܐ ܠܗܘܢ ܐܠܗܐ܂  12:11 ܒܪܥܝܢܐ ܓܝܪ ܕܦܬܟܪ̈ܝܗܘܢ ܘܕܛܢ̈ܦܘܬܗܘܢ ܐܿܙܠ ܗܘܐ ܠܒܗܘܢ܂ ܐܘܪ̈ܚܬܗܘܢ ܒܪܝܫܗܘܢ ܐܦܪܘܥ ܐܡܿܪ ܡܪܐ ܡܪ̈ܘܬܐ ܀ ܀܂  22:11 ܘܐܪܝܡܘ ܟܪ̈ܘܒܐ ܓܦܝ̈ܗܘܢ ܘܓܝ̈ܓܠܐ ܥܡܗܘܢ܂ ܘܫܘܒܚܗ ܕܐܠܗܐ ܕܐܝܣܪܝܠ ܠܥܠ ܡܢܗܘܢ܂  32:11 ܘܐܬܬܪܝܡ ܫܘܒܚܗ ܕܡܪܝܐ ܡܢ ܓܘ ܡܕܝܢܬܐ܂ ܘܩܡ ܥܠ ܛܘܪܐ ܕܒܡܕܢܚܝܗܿ ܕܡܕܝܢܬܐ܂  42:11 ܘܪܘܚܐ ܫܩܠܬܢܝ܂ ܘܐܝܬܝܬܢܝ ܠܐܪܥܐ ܕܟ̈ܠܕܝܐ ܠܫܒܝܬܐ܂ ܒܚܙܘܐ ܘܒܪܘܚܐ ܕܐܠܗܐ܂ ܘܦܪܩ ܠܗ ܡܢܝ ܚܙܘܐ ܕܚܙܿܝܬ܂  52:11 ܘܡܠܠܬ ܥܡ ܫܒܝܬܐ܂ ܟܘܠܗܘܢ ܦܬܓܡ̈ܘܗܝ ܕܡܪܝܐ ܕܚܘܝܢܝ ܀܂  10:21 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:21 ܒܪܢܫܐ܂ ܒܓܘ ܒܝܬܐ ܡܡܪܡܪܢܐ ܝܬܿܒ ܐܢܬ܂ ܕܥܝ̈ܢܐ ܐܝܬ ܠܗܘܢ ܘܠܐ ܚܙܿܝܢ܂ ܘܐ̈ܕܢܐ ܐܝܬ ܠܗܘܢ ܘܠܐ ܫܡܿܥܝܢ܂ ܡܛܠ ܕܒܝܬܐ ܐܢܘܢ ܡܡܪܡܪܢܐ܂  30:21 ܐܢܬ ܕܝܢ ܒܪܢܫܐ܂ ܥܒܕ ܠܟ ܡܐ̈ܢܐ ܕܫܒܝܬܐ܂ ܘܐܫܬܒܝ ܒܐܝܡܡܐ ܠܥܢܝ̈ܗܘܢ܂ ܡܢ ܐܬܪܟ ܠܐܬܪܐ ܐܚܪܢܐ ܕܢܚܙܘܢ܂ ܡܛܠ ܕܒܝܬܐ ܐܢܘܢ ܡܡܪܡܪܢܐ܂  40:21 ܘܐܦܩ ܡܐ̈ܢܝܟ ܐܝܟ ܡܐ̈ܢܐ ܕܫܒܝܬܐ ܒܐܝܡܡܐ ܠܥܢܝ̈ܗܘܢ܂ ܘܐܢܬ ܦܘܩ ܒܪܡܫܐ ܐܝܟ ܕܒܫܒܝܐ܂  50:21 ܘܬܪܘܥ ܐܣܬܐ ܠܥܢܝ̈ܗܘܢ ܘܦܘܩ ܒܗܿ܂  60:21 ܘܫܩܘܠ ܫܩܘܠܬܐ ܥܠ ܟܬܦܟ ܘܦܘܩ ܒܥܡܛܢܐ܂ ܘܟܣܐ ܐ̈ܦܝܟ ܕܠܐ/ܘܠܐ#3#/ ܬܚܙܐ ܠܐܪܥܐ܂ ܡܛܠ ܕܐܬܐ ܝܗܒܿܬܟ ܠܕܒܝܬ ܐܝܣܪܝܠ܂  70:21 ܘܥܿܒܕܬ ܗܟܢܐ ܐܝܟ/ܐܝܟܢܐ#3#/ ܕܦܩܕܢܝ܂ ܡܐ̈ܢܝ ܐܦܩܿܬ ܒܐܝܡܡܐ ܐܝܟ ܡܐ̈ܢܐ ܕܫܒܝܬܐ܂ ܘܐܣܬܐ ܬܪܥܿܬ ܒܪܡܫܐ܂ ܘܒܥܡܛܢܐ ܢܦܩܿܬ܂ ܘܥܠ ܟܬܦܝ ܫܩܿܠܬ ܠܥܢܝ̈ܗܘܢ ܀܂  80:21 ܘܗܘܐ ܥܠܝ ܦܬܓܡܗ ܕܡܪܝܐ ܒܨܦܪܐ ܠܡܐܡܪ܂  90:21 ܒܪܢܫܐ܂ ܐܢ/ܐܝܢ#3#/ ܐܡܿܪܝܢ ܠܟ ܕܒܝܬ ܐܝܣܪܝܠ ܒܝܬܐ ܡܡܪܡܪܢܐ܂ ܡܢܐ ܥܒܿܕ ܐܢܬ܂  01:21 ܐܡܪ ܠܗܘܢ܂ ܗܟܢܐ ܐܡܿܪ ܡܪܐ ܡܪ̈ܘܬܐ ܀܂ ܪܒܐ ܢܫܩܘܠ ܫܩܘܠܬܐ ܗܕܐ ܒܐܘܪܫܠܡ܂ ܘܟܠܗܘܢ ܕܒܝܬ ܐܝܣܪܝܠ ܥܡܗ܂  11:21 ܘܐܡܪ ܠܗܘܢ܂ ܐܢܐ ܐܢܐ ܐܬܟܘܢ܂ ܐܝܟ ܕܥܒܿܕܬ ܗܟܢܐ ܢܬܥܒܕ ܠܟܘܢ܂ ܘܒܫܒܝܬܐ ܬܐܙܠܘܢ܂  21:21 ܘܪܒܐ ܕܒܟܘܢ ܥܠ ܟܬܦܗ ܢܫܩܘܠ܂ ܘܒܥܡܛܢܐ ܢܦܘܩ܂ ܘܢܬܪܘܥ ܐܣܬܐ ܘܢܦܘܩ ܒܗܿ܂ ܘܢܚܦܐ ܐ̈ܦܘܗܝ ܕܠܐ ܢܚܙܝܗܿ ܠܐܪܥܐ܂  31:21 ܘܐܦܪܘܣ ܡܨܝܕܬܝ ܥܠܘܗܝ ܘܢܬܬܨܝܕ/ܘܢܬܬܚܕ#3#/ ܒܗܿ܂ ܘܐܝܬܝܘܗܝ ܠܒܒܠ ܠܐܪܥܐ ܕܟ̈ܠܕܝܐ ܘܠܐ ܢܚܙܝܗܿ܂ ܘܬܡܢ ܢܡܘܬ܂  41:21 ܘܟܠܗܘܢ ܕܚܕܝܪܝܢ ܠܗ ܘܡܥܕܪܝܢ ܠܗ ܘܡܥܫܢܝܢ ܠܗ܂ ܐܕܪܐ ܠܟܠ ܪܘܚ܂ ܘܚܪܒܐ ܐܫܕܪ ܒܬܪܗܘܢ܂  51:21 ܘܢܕܥܘܢ ܕܐܢܐ ܐܢܐ ܡܪܝܐ܂ ܕܒܿܕܪܬ ܐܢܘܢ ܒܝܬ ܥܡ̈ܡܐ܂ ܘܕܪܝܬܿ/ܘܕܪܬ#2#/ ܐܢܘܢ ܒܐܪ̈ܥܬܐ܂  61:21 ܘܐܘܬܪ ܡܢܗܘܢ ܓܒܪ̈ܐ ܒܡܢܝܢܐ܂ ܡܢ ܚܪܒܐ ܘܡܢ ܟܦܢܐ ܘܡܢ ܡܘܬܢܐ܂ ܕܢܫܬܥܘܢ ܟܘܠܗ ܛܢܦܘܬܗܘܢ ܒܝܬ ܥܡ̈ܡܐ ܕܐܙܠܘ ܠܘܬܗܘܢ܂ ܘܢܕܥܘܢ ܕܐܢܐ ܐܢܐ ܡܪܝܐ ܀  71:21 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  81:21 ܒܪܢܫܐ܂ ܠܚܡܟ ܒܙܘܥܬܐ ܬܐܟܘܠ܂ ܘܡ̈ܝܟ ܒܙܘܥܬܐ ܘܒܕܚܠܬܐ ܬܫܬܐ܂  91:21 ܘܐܡܪ ܠܥܡܐ ܕܐܪܥܐ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ‍<‍ܐܕܚܘܩ#3#‍>‍ ܠܥܡܘܪ̈ܝܗܿ ܕܐܘܪܫܠܡ ܘܠܐܪܥܐ ܕܐܝܣܪܝܠ܂ ܠܚܡܗܘܢ ܒܕܚܠܬܐ ܢܐܟܠܘܢ܂ ܘܡܝ̈ܗܘܢ ‍<‍ܒܕܚܠܬܐ#3#‍>‍ ܒܬܡܗܐ ܢܫܬܘܢ܂ ܡܛܠ ܕܚܿܪܒܐ ܐܪܥܐ ܒܡܠܐܗܿ܂ ܡܢ ܥܘܼܠܐ ܕܟܠܗܘܢ ܥܡܘܪ̈ܝܗܿ܂  02:21 ܘܡܕܝܢ̈ܬܐ ܕܝ̈ܬܒܢ ܢܚܪ̈ܒܢ܂ ܘܐܪܥܐ ܠܚܒܠܐ ܬܗܘܐ܂ ܘܬܕܥܘܢ ܕܐܢܐ ܐܢܐ ܡܪܝܐ܂  12:21 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  22:21 ܒܪܢܫܐ܂ ܡܢܐ ܗܘ ܡܬܠܐ ܗܢܐ ܕܡܡܬܠܝܢ ܥܠܝܟܘܢ ܒܐܪܥܐ ܕܐܝܣܪܝܠ ܘܐܡܿܪܝܢ܂ ܢܓܪܘܢ ܝܘܡ̈ܬܐ ܘܢܐܒܕ ܟܠܗ ܚܙܘܐ܂  32:21 ܡܛܠ ܗܢܐ ܐܡܪ ܠܗܘܢ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܡܒܛܠ ܐܢܐ ܠܗ ܠܡܬܠܐ ܗܢܐ܂ ܘܠܐ ܢܡܬܠܘܢܗ ܬܘܒ ܒܐܝܣܪܝܠ܂ ܐܠܐ ܐܡܪ ܠܗܘܢ܂ ܢܩܪܒܘܢ ܝܘܡ̈ܬܐ ܘܢܗܘܐ ܟܠܗ ܚܙܘܐ܂  42:21 ܘܬܘܒ ܠܐ ܢܗܘܐ ܟܠ ܚܙܘܐ ܕܓܠܐ܂ ܘܩܨܡܐ ܕܦܠܓܘܬܐ/ܘܦܠܓܘܬܐ#3#/ ܒܝܢܬ ܒܢ̈ܝ ܐܝܣܪܝܠ܂  52:21 ܡܛܠ ܕܐܢܐ ܐܢܐ ܡܪܝܐ ܐܡܿܪܬ ܘܐܡܿܪ ܐܢܐ ܡܠܬܐ ܘܥܒܿܕ ܐܢܐ ܠܗܿ܂ ܘܠܐ ܡܫܘܚܪ ܐܢܐ܂ ܘܒܝ̈ܘܡܬܟܘܢ ܒܝܬܐ ܡܡܪܡܪܢܐ܂ ܐܡܿܪ ܡܠܬܐ ܘܐܥܒܕܝܗܿ ܀܂ ܐܡܿܪ ܡܪܐ ܡܪ̈ܘܬܐ ܀ ܀  62:21 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  72:21 ܒܪܢܫܐ܂ ܗܐ ܕܒܝܬ ܐܝܣܪܝܠ ܐܡܿܪܝܢ܂ ܚܙܘܐ/ܕܚܙܘܐ#3#/ ܕܚܿܙܐ ܗܢܐ܂ ܠܝܘ̈ܡܬܐ ܗܘ ܣܓ̈ܝܐܐ ܘܠܙܒ̈ܢܐ ܪ̈ܚܝܩܐ ܡܬܢܒܐ܂  82:21 ܡܛܠ ܗܢܐ ܐܡܪ ܠܗܘܢ܂ ܗܟܢܐ ܐܡܿܪ ܡܪܐ ܡܪ̈ܘܬܐ ܬܘܒ ܠܐ ܢܗܘܐ ܦܘܫܐ ܠܡ̈ܠܝ܂ ܡܠܬܐ ܕܐܡܿܪ ܐܢܐ ܥܒܿܕ ܐܢܐ ܠܗܿ܂ ܐܡܿܪ ܡܪܐ ܡܪ̈ܘܬܐ ܀ ܀܂  10:31 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:31 ܒܪܢܫܐ܂ ܐܬܢܒܐ ܥܠ ܢܒ̈ܝܐ ܕܐܝܣܪܝܠ ܕܡܬܢܒܝܢ ܠܗܘܢ܂ ܘܐܡܪ ܠܐܝܠܝܢ ܕܡܬܢܒܝܢ ܡܢ ܠܒܗܘܢ܂ ܫܡܥܘ ܦܬܓܡܗ ܕܡܪܐ ܡܪ̈ܘܬܐ܂  30:31 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܘܝ ܠܢܒ̈ܝܐ ܫ̈ܛܝܐ ܕܐܙܿܠܝܢ ܒܬܪ ܪܘܚܗܘܢ ܕܠܐ ܚܙܘ ܚܙܘܐ܂  40:31 ܐܝܟ ܬ̈ܥܠܐ ܒܚܪ̈ܒܬܐ ܗܘܘ ܢܒܝܝ̈ܟ ܐܝܣܪܝܠ܂  50:31 ܠܐ ܣܠܩܬܘܢ ܒܬܘܪܥܬܐ܂ ܐܦ ܠܐ ܣܓܬܘܢ ܣܝܓܐ ܥܠ ܕܒܝܬ ܐܝܣܪܝܠ܂ ܠܡܩܡ ܒܩܪܒܐ ܒܝܘܡܗ ܕܡܪܝܐ܂  60:31 ܕܐܡܿܪܝܢ ܗܟܢܐ ܐܡܿܪ ܡܪܝܐ܂ ܘܡܪܝܐ ܠܐ ܫܕܪ ܐܢܘܢ܂ ܘܫܪܝܘ ܠܡܩܡܘ ܡܠܬܐ ܕܓܠܬܐ܂  70:31 ܚܙܘܐ ‍<‍ܗܘ#3#‍>‍ ܣܪܝܩܐ ܚܙܝܬܘܢ܂ ܘܩܨܡܐ ܕܓܠܐ ܐܡܪܬܘܢ܂ ܘܐܡܪܝܢ ܐܢܬܘܢ ܐܡܪ ܡܪܝܐ܂ ܘܐܢܐ ܠܐ ܐܡܿܪܬ܂  80:31 ܡܛܠ ܗܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܚܙܝܬܘܢ ܣܪܝܩܘܬܐ ܘܡܠܠܬܘܢ/ܘܩܨܡܬܘܢ#3#/ ܕܓܠܘܬܐ܂ ܗܐ ܐܢܐ ܥܠܝܟܘܢ ܐܡܿܪ ܡܪܐ ܡܪ̈ܘܬܐ܂  90:31 ܘܬܗܘܐ ܐܝܕܝ ܥܠ ܢܒܝ̈ܐ ܕܚܙܿܝܢ ܣܪܝܩܘܬܐ ܘܩܨܡܝܢ ܕܓܠܘܬܐ܂ ܒܓܘ ܥܡܝ ܠܐ ܢܗܘܘܢ܂ ܘܒܟܬܒܐ ܕܒܝܬ ܐܝܣܪܝܠ ܠܐ ܢܬܟܬܒܘܢ܂ ܘܠܐܪܥܐ ܕܐܝܣܪܝܠ/ܕܒܝܬ ܝܣܪܝܠ#3#/ ܠܐ ܢܥܠܘܢ܂ ܘܬܕܥܘܢ ܕܐܢܐ ܐܢܐ ܡܪܐ ܡܪ̈ܘܬܐ܂  01:31 ܥܠ ܕܐܛܥܝܘ ܠܥܡܝ܂ ܘܐܡܪܘ ܫܠܡܐ ܘܠܝܬ ܫܠܡܐ܂ ܘܗܘ ܒܢܿܐ ܗܘܐ ܐܣܬܐ܂ ܘܗܢܘܢ ܛܪܝܢ ‍<‍ܗܘܘ#3#‍>‍ ܠܗܿ ܕܬܦܠ܂  11:31 ܐܡܪ ܠܗܿܢܘܢ ܕܛܪܝܢ ܠܗܿ ܕܬܦܠ܂ ܗܐ ‍<‍ܐܢܐ#3#‍>‍ ܝܗܿܒ ܐܢܐ ܡܛܪܐ ܕܓܪܦ܂ ܘܟܐ̈ܦܐ ܕܕܚܪܐ ܢ̈ܦܠܢ܂ ܘܪܘܚܐ ܕܥܠܥܠܐ܂  21:31 ܘܬܬܪܥ ܘܬܦܠ ܐܣܬܐ܂ ܘܢܬܐܡܪ ܠܟܘܢ܂ ܐܝܟܐ ܗܘ ܛܪܝܐ ܕܛܪܝܬܘܢ܂  31:31 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܐܫܒ ܪܘܚܐ ܕܥܠܥܠܐ ܒܚܡܬܝ܂ ܘܡܛܪܐ ܕܓܪܦ ܢܗܘܐ ܒܪܘܓܙܝ܂ ܘܟܐ̈ܦܐ ܕܕܚܪܐ ܒܚܡܬܝ/ܒܪܘܓܙܝ#3#/ ܢܘܒ̈ܕܢ܂  41:31 ܘܐܣܚܦܝܗܿ ܠܐܣܬܐ ܕܛܪܝܬܘܢ ܘܬܦܠ܂ ܘܐܪܡܝܗܿ ܒܐܪܥܐ ܘܢܬ̈ܓܠܝܢ ܫܬ̈ܐܣܝܗܿ܂ ܘܬܦܠܘܢ ܘܬܣܘܦܘܢ/ܘܬܣܬܚܦܘܢ#3#/ ܒܓܘܗܿ܂ ܘܬܕܥܘܢ ܕܐܢܐ ܐܢܐ ܡܪܝܐ܂  51:31 ܘܐܫܡܠܐ ܪܘܓܙܝ ܒܐܣܬܐ܂ ܘܒܐܝܠܝܢ ܕܛܪܝܢ ܗܘܘ ܠܗܿ ܟܕ ܬܦܠ܂ ܘܢܬܐܡܪ ܠܟܘܢ ܐܝܟܐ ܗܝ ܐܣܬܐ܂ ܘܐܝܟܐ ܐܢܘܢ ܗܿܢܘܢ ܕܛܪܝܢ ܗܘܘ ܠܗܿ܂  61:31 ܗܠܝܢ ܐܢܘܢ ܢܒ̈ܝܐ ܕܐܝܣܪܝܠ ܕܡܬܢܒܝܢ ‍<‍ܗܘܘ#2#‍>‍ ܥܠ ܐܘܪܫܠܡ܂ ܘܚܙܿܝܢ ܠܗܿ ܚ̈ܙܘܐ ܕܫܠܡܐ܂ ܘܠܝܬ ܫܠܡܐ ܐܡܿܪ ܡܪܐ ܡܪ̈ܘܬܐ ܀ ܀܂  71:31 ܘܐܙܬ ܒܪܢܫܐ܂ ܣܝܡ ܐ̈ܦܝܟ ܥܠ ܒܢ̈ܬ ܥܡܟ ܕܡܬܢܒ̈ܝܢ ܡܢ ܠܒܗܝܢ܂ ܘܐܬܢܒܐ ܥܠܝܗܝܢ ܘܐܡܪ ܠܗܝܢ܂  81:31 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܘܝ ܠܕܚ̈ܝܛܢ ܒܣ̈ܕܘܬܐ ܠܝܨ̈ܝܠܐ ܕܐ̈ܝܕܝܐ܂ ܘܥܒ̈ܕܢ ܬܟܣ̈ܝܬܐ ܠܟܠ ܪܝܫ ܘܠܟܠ ܩܘܡܐ ܠܡܨܕ ܢܦܫ̈ܬܐ܂ ܢܦܫ̈ܬܗ ܕܥܡܝ ܨܝ̈ܕܢ ܐܢܬܝܢ܂ ܘܢܦܫ̈ܬܟܝܢ ܕܝܠܟܝܢ ܡܚ̈ܝܢ ܐܢܬܝܢ܂  91:31 ܘܛܘܫܬܢܝܗܝ ܠܥܡܝ ܒܚ̈ܘܦܢܐ ܕܣܥܪ̈ܐ ܘܒܩܨ̈ܝܐ ܕܠܚܡܐ܂ ܠܡܩܛܠ ܢܦܫܬ̈ܐ ܐܝܠܝܢ/ܕܐܝܠܝܢ#3#/ ܕܠܐ ܚܝ̈ܒܢ ܗ̈ܘܝ ܠܡܡܬ܂ ܘܠܡܚܝܘ ܢܦܫ̈ܬܐ ܐܝܠܝܢ ܕܠܐ ܚܝ̈ܒܢ ܗ̈ܘܝ ܠܡܚܐ܂ ܘܟܕܒܬܝܢ ܠܥܡܐ ܕܫܡܿܥ ܟܕܒܘܬܐ܂  02:31 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܐܢܐ ܥܠ ܒܣ̈ܕܘܬܟܝܢ ܕܨܝ̈ܕܢ ܐܢܬܝܢ ܒܗܘܢ ܢܦܫ̈ܬܐ܂ ܘܐܨܪܐ ܐܢܘܢ ܡܢ ܕܪ̈ܥܝܟܝܢ܂ ܘܐܫܪܐ ܢܦܫ̈ܬܐ ܐܝܠܝܢ ܕܨܝ̈ܕܢ ܐܢܬܝܢ ܘܐܦܪܚ/ܘܐܦܫܚ#3#/ ܐ̈ܢܝܢ܂  12:31 ܘܐܨܪܐ ܡܐܢܝ̈ܟܝܢ܂ ܘܐܦܨܐ ܠܥܡܝ ܡܢ ܐ̈ܝܕܝܟܝܢ܂ ܘܬܘܒ ܠܐ ܢܫܬܠܡܘܢ ܒܡܨܝܕܬܐ ܒܐ̈ܝܕܝܟܝܢ܂ ܘܬܕܥ̈ܢ ܕܐܢܐ ܐܢܐ ܡܪܝܐ܂  22:31 ܥܠ ܕܡܚܝ̈ܬܝܢ ܠܒܗ ܕܙܕܝܩܐ ܒܕܓܠܘܬܐ܂ ܘܐܢܐ ܠܐ ܐܟܐܒܬܗ܂ ܘܚܡܣܢܬܝܢ ܐ̈ܝܕܝܐ ܕܥܿܘ̈ܠܐ܂ ܢܗܦܟܘܢ ܡܢ ܐܘܪ̈ܚܬܗܘܢ ܒܝܫܬ̈ܐ ܘܢܚܘܢ܂  32:31 ܡܟܝܠ ܣܪܝܩܘܬܐ ܠܐ ܬܚ̈ܙܝܢ܂ ܘܬܘܒ ܩܨܡܐ ܠܐ ܬܩܨ̈ܡܢ܂ ܘܐܦܨܐ ܠܥܡܝ ܡܢ ܐ̈ܝܕܝܟܝܢ܂ ܘܬ̈ܕܥܢ ܕܐܢܐ ܐܢܐ ܡܪܝܐ܂  10:41 ܘܐܬܘ ܠܘܬܝ ܓܒܪ̈ܐ ܡܢ ܣܒ̈ܐ ܕܐܝܣܪܝܠ ܠܡܫܐܠ/ܠܡܫܐܠܘ#3#/ ܡܢ ܡܪܝܐ ܘܝܬܒܘ ܩܕܡܝ܂  20:41 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  30:41 ܒܪܢܫܐ܂ ܓܒܪ̈ܐ ܗܠܝܢ ܐܣܩܘ ܕܚ̈ܠܬܗܘܢ ܥܠ ܠܒܗܘܢ܂ ܘܬܘܩܠܬܐ ܕܥܘܼܠܗܘܢ ܣܡܘ ܠܘܩܒܠ ܐ̈ܦܝܗܘܢ܂ ܐܥܒܕ ܦܘܪܥܢܐ/ܦܘܪܩܢܐ#3#/ ܡܢܗܘܢ܂  40:41 ܡܟܝܠ ‍<‍ܙܠ#2#‍>‍ ܡܠܠ ܥܡܗܘܢ ܘܐܡܪ ܠܗܘܢ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܓܒܪ ܓܒܪ ܡܢ ܒܝܬ ܐܝܣܪܝܠ܂ ܕܢܣܿܩ/ܘܢܣܩ#3#/ ܕܚܠܬܗ ܥܠ ܠܒܗ܂ ܘܬܘܩܠܬܐ ܕܥܘܼܠܗ ܢܣܝܡ ܠܘܩܒܠ ܐ̈ܦܘܗܝ܂ ܘܢܐܬܐ ܠܘܬ ܢܒܝܐ ‍<‍ܠܡܫܐܠܘܬܗ#3#‍>‍܂ ܐܢܐ ܡܪܝܐ ܐܗܘܐ ܠܗ ܣܗܕܐ ܒܗܝܢ ܒܣܘܓܐܐ ܕܕܚ̈ܠܬܗ܂  50:41 ܡܛܠ ܕܐܚܘܪ ܠܕܒܝܬ ܐܝܣܪܝܠ ܒܠܒܗܘܢ܂ ܕܦܪܩܘ ܡܢܝ ܒܟܠܗܝܢ ܕܚ̈ܠܬܗܘܢ܂  60:41 ܡܟܝܠ ܐܡܪ ܠܕܒܝܬ ܐܝܣܪܝܠ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܬܘܒܘ ܘܐܬܦܢܘ ܡܢ ܟܠܗܝܢ ܕܚ̈ܠܬܟܘܢ܂ ܘܡܢ ܟܘܠܗܿ ܛܢܦܘܬܟܘܢ ܐܦܢܘ ܐ̈ܦܝܟܘܢ܂  70:41 ܡܛܠ ܕܓܒܪܐ ܡܢ ܐܝܣܪܝܠ܂ ܘܡܢ ܐܝܠܝܢ ܕܡܬܦܢܝܢ ܠܘܬܝ ܕܥܡܿܪܝܢ ܒܐܝܣܪܝܠ/ܒܝܬ ܝܣܪܐܝܠ#3#/ ܕܢܗܦܘܟ ܡܢܝ܂ ܘܢܣܩ ܕܚܠܬܗ ܥܠ ܠܒܗ܂ ܘܬܘܩܠܬܐ ܕܥܘܼܠܗ ܢܣܝܡ ܠܘܩܒܠ ܐ̈ܦܘܗܝ܂ ܘܢܐܬܐ ܠܘܬ ܢܒܝܐ ܠܡܫܐܠܘܬܗ܂ ܐܢܐ ܡܪܝܐ ܐܗܘܐ ܠܗ ܣܗܕܐ܂  80:41 ܘܐܬܠ ܪܘܓܙܝ ܥܠ ܓܒܪܐ ܗܿܘ܂ ܘܐܥܒܕܝܘܗܝ ܠܐܬܐ ܘܠܡܬܠܐ܂ ܘܐܘܒܕܝܘܗܝ ܡܢ ܓܘ ܥܡܝ܂ ܘܬܕܥܘܢ ܕܐܢܐ ܐܢܐ ܡܪܝܐ܂  90:41 ܘܢܒܝܐ ܟܕ ܢܛܥܐ ܘܢܡܠܠ/ܕܢܡܠܠ#3#/ ܡܠܬܐ܂ ܐܢܐ ܡܪܝܐ ܐܛܥܿܝܬܗ ܠܢܒܝܐ ܗܿܘ܂ ܘܐܪܝܡ ܐܝܕܝ ܥܠܘܗܝ܂ ܘܐܘܒܕܝܘܗܝ ܡܢ ܓܘ ܥܡܝ ܐܝܣܪܝܠ܂  01:41 ܘܢܫܩܠܘܢ ܥܘܼܠܗܘܢ܂ ܥܘܼܠܗ ܕܗܿܘ ܕܡܫܐܠ܂ ܐܝܟ ܥܘܿܠܗ ܕܢܒܝܐ ܢܗܘܐ܂  11:41 ܘܬܘܒ ܠܐ ܢܛܥܘܢ ܕܒܝܬ ܐܝܣܪܝܠ ܡܢܝ܂ ܘܬܘܒ ܠܐ ܢܬܛܢܦܘܢ ܒܟܠܗ ܥܘܼܠܗܘܢ܂ ܐܠܐ ܢܗܘܘܢ ܠܝ ܥܡܐ܂ ܘܐܢܐ ܐܗܘܐ ܠܗܘܢ ܐܠܗܐ܂ ܐܡܿܪ ܡܪܐ ܡܪ̈ܘܬܐ ܀܂  21:41 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  31:41 ܒܪܢܫܐ܂ ܐܪܥܐ ܐܢ ܬܚܛܐ ܠܝ ܘܬܥܒܕ ܥܘܼܠܐ ܩܕܡܝ܂ ܐܪܝܡ ܐܝܕܝ ܥܠܝܗܿ܂ ܘܐܬܒܪ ܒܗܿ ܟܦܢܐ ܘܐܘܒܕ ܡܢܗܿ ܒܢܝܢܫ̈ܐ ܘܒܥܝܪܐ܂  41:41 ܘܐܢ ܢܗܘܘܢ ܒܗܿ ܗܠܝܢ ܬܠܬܐ ܓܒܪ̈ܝܢ ܢܘܚ ܘܕܢܝܐܝܠ ܘܐܝܘܒ܂ ܗܢܘܢ ܒܙܕܝܩܘܬܗܘܢ ܢܦܨܿܘܢ ܢܦܫܗܘܢ܂ ܐܡܿܪ ܡܪܐ ܡܪ̈ܘܬܐ܂  51:41 ܘܐܢ ܐܝܬܐ ܚܝܘܬܐ ܥܠ ܐܪܥܐ ‍<‍ܗܝ#3#‍>‍ ܘܬܘܒܕܝܗܿ܂ ܘܬܗܘܐ ܠܚܒܠܐ ܡܢ ܒܠܝ ܕܥܒܿܪ ܡܢ ܚܝܘܬܐ܂  61:41 ܘܗܠܝܢ ܬܠܬܐ ܓܒܪ̈ܝܢ ܐܝܬ ܒܗܿ܂ ܚܝ ܐܢܐ ܐܡܿܪ ܡܪܐ ܡܪ̈ܘܬܐ܂ ܕܠܐ ܢܦܨܿܘܢ ܠܐ ܠܒܢܝܐ ܘܠܐ ܠܒܢ̈ܬܐ܂ ܐܠܐ ܗܢܘܢ ܒܠܚܘܕ ܢܬܦܨܘܢ܂ ܘܐܪܥܐ ܬܗܘܐ ܠܚܒܠܐ܂  71:41 ܘܐܢ ܐܝܬܐ ܚܪܒܐ ܥܠ ܐܪܥܐ ܗܿܝ܂ ܘܐܡܪ ܕܬܥܒܪ/ܕܬܥܒܕ#2#/ ܚܪܒܐ ܒܐܪܥܐ ‍<‍ܗܿܝ#3#‍>‍ ܘܐܘܒܕ ܡܢܗܿ ܒܢܝܢܫܐ ܘܒܥܝܪܐ܂  81:41 ܘܗܠܝܢ ܬܠܬܐ ܓܒܪ̈ܝܢ ܐܝܬ ܒܗܿ܂ ܚܝ ܐܢܐ ܐܡܿܪ ܡܪܐ ܡܪ̈ܘܬܐ܂ ܕܠܐ ܢܦܨܿܘܢ ܠܐ ܠܒܢܝܐ ܘܠܐ ܠܒܢ̈ܬܐ ܐܠܐ ܗܢܘܢ ܒܠܚܘܕܝܗܘܢ ܢܬܦܨܘܢ܂  91:41 ܘܐܢ ܐܫܕܪ ܡܘܬܢܐ ܥܠ ܐܪܥܐ ܗܿܝ܂ ܘܐܫܘܕ ܚܡܬܝ ܥܠܝܗܿ ܒܕܡܐ܂ ܘܐܘܒܕ ܡܢܗܿ ܒܢܝܢܫܐ ܘܒܥܝܪܐ܂  02:41 ܘܢܘܚ ܘܕܢܝܐܝܠ ܘܐܝܘܒ ܐܝܬ ܒܓܘܗܿ܂ ܚܝ ܐܢܐ ܐܡܿܪ ܡܪܐ ܡܪ̈ܘܬܐ܂ ܕܠܐ ܒܪܐ ܘܠܐ ܒܪܬܐ ܢܦܨܿܘܢ܂ ܐܠܐ ܗܢܘܢ ܒܙܕܝܩܘܬܗܘܢ ܢܦܨܿܘܢ ܢܦܫܗܘܢ܂  12:41 ܡܛܠ ܕܗܟܢܐ ܐܡܿܪ ܡܪܐ ܡܪ̈ܘܬܐ܂ ܐܪ̈ܒܥܐ ܕܝܢ̈ܝܢ ܒܝܫ̈ܝܢ ܫܿܕܪܬ ܥܠ ܐܘܪܫܠܡ܂ ܚܪܒܐ ܘܟܦܢܐ ܘܚܝܘܬܐ ܒܝܫܬܐ ܘܡܘܬܢܐ܂ ܘܐܘܒܕ ܡܢܗܿ ܒܢ̈ܝ ܐܢܫܐ ܘܒܥܝܪܐ܂  22:41 ܘܢܫܬܚܪܘܢ ܒܗܿ ܐܝܠܝܢ ܕܡܬܦܨܝܢ܂ ܕܡܦܩܝܢ ܒܢܝܐ ܘܒܢ̈ܬܐ܂ ܘܗܢܘܢ ܢܦܩܘܢ ܠܘܬܟܘܢ܂ ܘܬܚܙܘܢ ܐܘܪ̈ܚܬܗܘܢ ܘܨ̈ܢܥܬܗܘܢ܂ ܘܬܬܒܝܐܘܢ ܡܢ ܒܝܫܬܐ ܕܐܝܬܝܿܬ ܥܠ ܐܘܪܫܠܡ܂ ܘܟܠ ܡܕܡ ܕܐܝܬܝܿܬ ܥܠܝܗܿ܂  32:41 ܘܢܒܝܐܘܢܟܘܢ ܟܕ ܬܚܙܘܢ ܐܘܪ̈ܚܬܗܘܢ ܘܨ̈ܢܥܬܗܘܢ܂ ܘܬܕܥܘܢ ܕܠܐ ܗܘܐ ܡܓܢ ܥܿܒܕܬ ‍<‍ܒܗܿ#3#‍>‍ ܟܠ ܕܥܿܒܕܬ ܒܗܿ܂ ܐܡܿܪ ܡܪܐ ܡܪ̈ܘܬܐ ܀  10:51 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:51 ܒܪܢܫܐ܂ ܡܢܐ ܢܗܘܐ ܠܩܝܣܐ ܕܓܦܬܐ ܡܢ ܟܠ ܩܝܣ܂ ܫܒܫܬܐ ܕܗܘܬ ܒܩ̈ܝܣܐ ܕܥܒܐ܂  30:51 ܕܠܡܐ ܡܬܢܣܒ ܡܢܗܿ ܩܝܣܐ ܠܡܥܒܕ ܡܢܗܿ/ܒܗ#3#/ ܥܒܿܕܐ܂ ܐܘ ܢܣܿܒܝܢ ܡܢܗܿ ܣܟܬܐ ܠܡܬܠܐ ܒܗܿ ܡܐ̈ܢܐ܂  40:51 ܐܠܐ ܐܬܝܗܒܬ ܡܐܟܘܠܬܐ ܠܢܘܪܐ܂ ܘܬܪ̈ܬܝܢ ܣܘ̈ܟܝܗܿ ܐܟܠܬ ܢܘܪܐ܂ ܘܓܘܗܿ ܚܪܒ܂ ܕܠܡܐ ܐܙܠܐ ܠܥܒܿܕܐ܂  50:51 ܘܟܕ ܕܕܠܐ ܡܘܡ ܗܘܬ ܠܐ ܐܙܠܐ ܗܘܬ ܠܥܒܿܕܐ܂ ܗܫܐ ܕܐܟܠܬܗܿ ܢܘܪܐ ܘܚܪܒܬ܂ ܐܝܢܐ ܐܙܠܐ ܠܥܒܿܕܐ܂  60:51 ܡܛܠ \ܗܢܐ ܗܟܢܐ /ܕܗܟܢܐ#3#/ ܐܡܿܪ ܡܪܐ ܡܪ̈ܘܬܐ܂ ܐܝܟ ܕܝܗܿܒܬ ܩܝܣܐ ܕܓܦܬܐ ܡܢ ܟܠܗܘܢ ܩܝ̈ܣܐ ܕܥܒܐ ܡܐܟܘܠܬܐ ܠܢܘܪܐ܂ ܗܟܢܐ ܝܗܿܒܬ ܠܥܡܘܪ̈ܝܗܿ/ܥܡܘܪ̈ܝܗܿ#3#/ ܕܐܘܪܫܠܡ ‍<‍ܠܢܘܪܐ#3#‍>‍܂  70:51 ܘܐܬܠ ܪܘܓܙܝ ܒܗܘܢ܂ ܡܢ ܢܘܪܐ ܢܦܩܘ ܘܢܘܪܐ ܬܐܟܘܠ ܐܢܘܢ܂ ܘܬܕܥܘܢ ܕܐܢܐ ܐܢܐ ܡܪܝܐ܂ ܡܐ ܕܣܡܿܬ ܪܘܓܙܝ ܥܠܝܗܘܢ܂  80:51 ܘܐܬܠܝܗܿ ܠܐܪܥܐ ܠܚܒܠܐ ܘܠܬܡܗܐ܂ ܥܠ ܕܥܒܕܘ ܥܘܼܠܐ ܐܡܿܪ ܡܪܐ ܡܪ̈ܘܬܐ ܀ ܀  10:61 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:61 ܒܪܢܫܐ܂ ܐܘܕܥܝܗܿ ܠܐܘܪܫܠܡ ܛܢܦܘܬܗܿ܂  30:61 ܘܐܡܪ܂ ܗܟܢܐ ܐܡܿܪ ܡܪܐ ܡܪ̈ܘܬܐ ܠܐܘܪܫܠܡ܂ ܥܩܪܟܝ ܘܡܘܠܕܟܝ ܡܢ ܐܪܥܐ ܕܟܢܥܢ܂ ܐܒܘܟܝ ܐܡܘܪܝܐ ܘܐܡܟܝ ܚܬܝܬܐ܂  40:61 ܘܡܘܠܕܢܝܬܟܝ ܒܝܘܡܐ ܕܝܠܕܬܟܝ ܠܐ ܦܣܩܬ ܫܪܟܝ܂ ܘܒܡ̈ܝܐ ܠܐ ܐܣܚܝܬܟܝ܂ ܘܒܡܠܚܐ/ܘܡܠܚܐ#3#/ ܠܐ ܡܠܚܬܟܝ܂ ܘܒܥܙܪ̈ܘܪܐ ܠܐ ܟܪܟܬܟܝ܂  50:61 ܘܠܐ ܚܣܬ ܥܠܝܟܝ ܥܝܢܗܿ܂ ܕܬܥܒܕ ܠܟܝ ܚܕܐ ܡܢ ܗܠܝܢ ܘܬܪܚܩ ܥܠܝܟܝ܂ ܐܠܐ ܐܫܬܕܝܬܝ ܒܕܒܪܐ/ܒܡܕܒܪܐ#3#/ ܒܥܫܝܩܘܬܗܿ ܕܢܦܫܟܝ ܒܝܘܡܐ ܕܝܠܕܬܟܝ܂  60:61 ܘܥܿܒܪܬ ܥܠܝܟܝ܂ ܘܚܙܿܝܬܟܝ ܕܡܦܠܦܠܬܝ ܒܕܡܟܝ܂ ܘܐܿܡܪܬ ܠܟܝ ܒܕܡܟܝ ܚܝܝ܂  70:61 ܘܣܓܝ ܐܝܟ ܡܘܥܝܬܐ ܕܚܩܠܐ܂ ܘܣܓܝܬܝ ܘܪܒܝܬܝ ܘܥܠܬܝ ܠܡܕܝ̈ܢܬܐ܂ ܬܕܝ̈ܟܝ ܩܡܘ ܘܣܥܪܟܝ ܝܥܐ܂ ܘܗܘܝܬܝ ܥܪܛܠ ܘܥܪܝܬ܂  80:61 ܘܥܿܒܪܬ ܥܠܝܟܝ ܘܚܙܿܝܬܟܝ ܘܚܙܿܝܬ ܙܒܢܟܝ ܙܒܢܐ ܕܥܙܪܪܬܐ܂ ܘܦܪܣܿܬ ܐܝܕܝ ܥܠܝܟܝ ܘܟܣܿܝܬ ܦܘܪܣܝܟܝ܂ ܘܝܡܿܝܬ ܠܟܝ܂ ܘܥܠܿܬ ܥܡܟܝ ܒܩܝܡܐ ܐܡܿܪ ܡܪܐ ܡܪ̈ܘܬܐ܂ ܘܗܘܝܬܝ ܠܝ܂  90:61 ܘܐܣܚܝܿܬܟܝ ܒܡ̈ܝܐ܂ ܘܐܫܝܿܓܬ ܕܡܟܝ ܡܢܟܝ܂ ܘܡܫܚܿܬܟܝ ܡܫܚܐ܂  01:61 ܘܐܠܒܫܿܬܟܝ ܦܬܟܐ ܘܐܣܐܢܿܬܟܝ ܡܣ̈ܢܐ܂ ܘܐܣܿܪܬ ܒܚ̈ܨܝܟܝ ܒܘܨܐ܂ ܘܟܣܿܝܬܟܝ ܚܠܐ܂  11:61 ܘܨܒܿܬܬܟܝ ܨܒܬܐ܂ ܘܐܪܡܿܝܬ ܫܐܪ̈ܐ ܒܐ̈ܝܕܝܟܝ ܘܗܡܢܝܟܐ ܒܨܘܪܟܝ܂  21:61 ܘܒܪܘܠܐ ܒܝܬ ܥܝܢ̈ܝܟܝ ܘܩܕܫ̈ܐ ܒܐܕܢܝ̈ܟܝ܂ ܘܟܠܝܠܐ ܕܫܘܒܚܐ ܒܪܫܟܝ܂  31:61 ܘܐܨܛܒܬܬܝ ܒܕܗܒܐ܂ ܘܒܚܡܘܪܬܐ ܘܐܬܠܒܫܬܝ ܒܘܨܐ ܘܬܟܠܬܐ ܘܦܬܟܐ܂ ܘܢܫܝܦܐ ܘܕܒܫܐ ܘܡܫܚܐ ܐܟܠܬܝ܂ ܘܫܦܪܬܝ ܛܒ ܛܒ ܘܐܨܠܚܬܝ ܒܡ̈ܠܟܘܬܐ܂  41:61 ܘܢܦܩ ܫܡܐ ܠܫܘܦܪܟܝ ܒܥܡ̈ܡܐ܂ ܡܛܠ ܟܠܝܠܐ ܕܫܘܒܚܝ ܕܣܿܡܬ ܥܠܝܟܝ܂ ܐܡܿܪ ܡܪܐ ܡܪ̈ܘܬܐ܂  51:61 ܘܐܬܬܟܠܬܝ ܥܠ ܫܘܦܪܟܝ ܘܙܢܝܬܝ ܥܠ ܫܡܟܝ܂ ܘܐܫܕܬܝ ܙܢܝܘܬܟܝ ܥܠ ܟܠ ܕܥܿܒܪ܂  61:61 ܘܢܣܒܬܝ ܡܢ ܠܒܘ̈ܫܝ܂ ܘܥܒܕܬܝ ܠܟܝ ܩܢܝ̈ܬܐ ܘܙܢܝܬܝ ܒܗܝܢ ܠܐ ܬܥܠܝܢ ܘܠܐ ܢܗܘܝܢ ܕܝܠܟܝ܂  71:61 ܘܢܣܒܬܝ ܡܐ̈ܢܐ ܕܫܘܒܚܟܝ܂ ܡܢ ܕܗܒܐ ܘܡܢ ܣܐܡܐ ܕܝܗܿܒܬ ܠܟܝ܂ ܘܥܒܕܬܝ ܠܟܝ ܨ̈ܠܡܐ ܕܟܪ̈ܐ/ܕܕܟܪ̈ܐ#3#/ ܘܙܢܝܬܝ ܒܗܘܢ܂  81:61 ܘܢܣܒܬܝ ܡܐ̈ܢܐ ܕܨܒܬܟܝ ܘܟܣܝܬܝ ܐܢܘܢ܂ ܘܡܫܚܝ ܘܒܣ̈ܡܝ ܣܡܬܝ ܩܕܡܝܗܘܢ܂  91:61 ܘܠܚܡܐ ܕܝܗܿܒܬ ܠܟܝ ܢܫܝܦܐ ܘܕܒܫܐ ܘܡܫܚܐ ܠܡܐܟܘܠܬܐ܂ ܣܡܬܝܘܗܝ ܩܕܡܝܗܘܢ ܠܪܝܚܐ ܕܣܘܬܐ ܐܡܿܪ ܡܪܐ ܡܪ̈ܘܬܐ܂  02:61 ܘܢܣܒܬܝ ܒ̈ܢܝܟܝ ܘܒܢ̈ܬܟܝ ܕܝܠܕܬܝ ܠܝ܂ ܘܕܒܚܬܝ ܠܗܘܢ ܠܡܐܟܘܠܬܐ܂ ܣܛܪ ܡܢ ܙܢܝܘܬܟܝ܂  12:61 ܘܢܟܣܬܝ ܒܢ̈ܝ ܘܝܗܒܬܝ ܠܗܘܢ ܟܕ ܐܫܬܪܚܬܝ/ܐܬܪܥܝܬܝ#3#/ ܒܗܘܢ܂  22:61 ܘܒܟܠܗܿ ܛܢܦܘܬܟܝ ܘܙܢܝܘܬܟܝ܂ ܠܐ ܐܬܕܟܪܬܝ ܝܘܡ̈ܬܐ ܕܛܠܝܘܬܟܝ܂ ܟܕ ܥܪܛܠܝܐ ܗܘܝܬܝ ܘܥܪܝܐ ܘܡܦܠܦܠܐ ܒܕܡܐ܂  32:61 ܘܡܢ ܒܬܪ ܗܠܝܢ ܟܠܗܝܢ ܒܝܫ̈ܬܟܝ܂ ܘܝ ܠܟܝ ܘܝ ܠܟܝ ܐܡܿܪ ܡܪܐ ܡܪ̈ܘܬܐ܂  42:61 ܒܢܝܬܝ ܠܟܝ ܒܝܬܐ ܕܓ̈ܝܒܐ܂ ܘܥܒܕܬܝ ܠܟܝ ܥ̈ܠܘܬܐ ܒܟܠ ܫܘܩ܂  52:61 ܘܒܟܠ ܪܝܫ ܐܘܪ̈ܚܬܐ ܒܢܝܬܝ ܦܪ̈ܟܝܟܝ܂ ܘܛܢܦܬܝ ܫܘܦܪܟܝ܂ ܘܦܫܛܬܝ ܪ̈ܓܠܝܟܝ ܥܠ ܟܠ ܕܥܒܿܪ܂ ܘܐܣܓܝܬܝ ܙܢܝܘܬܟܝ܂  62:61 ܘܙܢܝܬܝ ܒܒܢܝ ܡܨܪܝܢ ܫܒ̈ܒܝܟܝ ܪ̈ܘܪܒܝ ܒܣܪܐ܂ ܘܐܣܓܝܬܝ ܙܢܝܘܬܟܝ ܘܐܪܓܙܬܝܢܝ܂  72:61 ܘܐܪܝܡܿܬ ܐܝܕܝ ܥܠܝܟܝ ܘܐܘܒܿܕܬ ܦܘܩ̈ܕܢܝܟܝ܂ ܘܐܫܠܡܿܬܟܝ ܒܝܕ ܣܢܐ̈ܬܟܝ ܒܢ̈ܬ ܦܠܫ̈ܬܝܐ܂ ܕܬ̈ܟܣܢ ܗ̈ܘܝ ܠܟܝ ܡܢ ܐܘܪ̈ܚܬܟܝ ܕܙܢܝܘܬܐ܂  82:61 ܘܙܢܝܬܝ ܒܒ̈ܢܝ ܐܬܘܪ܂ ܘܠܐ ܣܒܥܬܝ܂  92:61 ܘܐܣܓܝܬܝ ܙܢܝܘܬܟܝ ܥܠ ܐܪܥܐ ܕܟܢܥܢ ܘܕܟ̈ܠܕܝܐ/ܘܟ̈ܠܕܝܐ#3#/܂ ܘܐܦ ܒܗܠܝܢ ܠܐ ܣܒܥܬܝ܂  03:61 ܡܢܐ ܐܕܘܢ ܠܒܪܬܟܝ ܐܡܿܪ ܡܪܐ ܡܪ̈ܘܬܐ܂ ܕܥܒܕܬܝ ܗܠܝܢ ܟܠܗܘܢ ܥܿܒ̈ܕܐ ܕܐܢܬܬܐ ܙܢܝܬܐ ܘܡܪܚܬܐ܂  13:61 ܟܕ ܒܢܝܬܝ ܓܝܒܝ̈ܟܝ ܒܟܠ ܪܝܫ ܐܘܪ̈ܚܬܐ ܘܥ̈ܠܘܬܟܝ ܒܟܠ ܫܘܩ܂ ܘܠܐ ܗܘܝܬܝ ܐܦ ܠܐ ܐܝܟ ܙܢܝܬܐ ܕܡܟܢܫܐ ܐܓܪܐ܂  23:61 ܐܦ ܠܐ ܐܝܟ ܐܢܬܬ ܓܒܪܐ ܓܝܪܬܐ ܕܢܣܿܒܐ ܡܢ ܢܘܟܪ̈ܝܐ܂  33:61 ܠܟܠܗܝܢ ܙܢܝ̈ܬܐ ܝܗܿܒܝܢ ܐܓܪܐ܂ ܘܐܢܬܝ ܝܗܒܬܝ ܐܓܪܐ ܠܟܠܗܘܢ ܪ̈ܚܡܝܟܝ܂ ܘܫܚܕܬܝ ܐܢܘܢ ܒܙܢܝܘܬܟܝ܂ ܕܢܐܬܘܢ ܠܘܬܟܝ ܡܢ ܟܠܗܘܢ ܚܕܪ̈ܝܟܝ܂  43:61 ܐܬܦܪܫܬܝ ܡܢ ܢܫ̈ܐ ܒܙܢܝܘܬܟܝ܂ ܒܗܿܝ ܕܝܗܿܒܐ ܗܘܝܬܝ ܐܓܪܐ ܘܐܓܪܐ ܝܗܒܘ ܠܟܝ܂  53:61 ܡܛܠ ܗܢܐ ܙܢܝܬܐ ܫܡܥܝ ܦܬܓܡܗ/ܡܠܬܗ#3#/ ܕܡܪܝܐ܂  63:61 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܝܗܒܬܝ ܢܚܫܟܝ܂ ܘܓܠܝܬܝ ܦܘܪܣܝܟܝ ܒܙܢܝܘܬܟܝ ܥܠ ܪ̈ܚܡܝܟܝ܂ ܘܥܠ ܟܠܗܘܢ ܦܬܟܪ̈ܐ ܛܢ̈ܦܘܬܟܝ/ܕܛܢ̈ܦܘܬܟܝ#3#/܂ ܘܕܡܐ ܕܒܢܝܟܝ ܝܗܒܬܝ ܠܗܘܢ܂  73:61 ܡܛܠ ܗܢܐ܂ ܗܐ ܡܟܢܫ ܐܢܐ ܠܟܠܗܘܢ ܪ̈ܚܡܝܟܝ ܕܨܒܝܬܝ ܒܗܘܢ܂ ܘܠܟܠ ܕܪܚܡܬܝ ܥܡ ܕܣܢܝܬܝ܂ ܘܐܟܢܫ ܐܢܘܢ ܥܠܝܟܝ ܡܢ ܚܕܪ̈ܝܟܝ܂ ܘܐܓܠܐ ܦܘܪܣܝܟܝ ܠܥܢܝ̈ܗܘܢ܂ ܘܢܚܙܘܢ ܟܘܠܗ ܦܘܪܣܝܟܝ܂  83:61 ܘܐܕܘܢܟܝ ܕܝܢܐ ܕܓܝܪ̈ܬܐ܂ ܘܕܝܢܐ ܕܐܝܠܝܢ ܕܐܫ̈ܕܢ ܕܡܐ܂ ܘܐܬܠܟܝ ܠܕܡܐ ܘܠܚܡܬܐ ܘܠܛܢܢܐ܂  93:61 ܘܐܫܠܡܟܝ ܒܐܝ̈ܕܝܗܘܢ܂ ܘܢܣܚܦܘܢ ܒܝܬ ܓܝܒܝ̈ܟܝ܂ ܘܢܥܩܪܘܢ ܦܬ̈ܟܝܟܝ܂ ܘܢܫܠܚܘܢ ܠܒܘܫ̈ܝܟܝ܂ ܘܢܣܒܘܢ ܡܐ̈ܢܐ ܕܫܘܒܚܟܝ܂ ܘܢܫܒܩܘܢܟܝ ܥܪܛܠ܂  04:61 ܘܢܣܩܘܢ ܥܠܝܟܝ ܟܢܫ̈ܐ ܘܢܪܓܡܘܢܟܝ ܒܟܐ̈ܦܐ ܘܢܡܚܘܢܟܝ ܒܣܝܦܝ̈ܗܘܢ܂  14:61 ܘܢܘܩܕܘܢܟܝ ܒܓܘ ܢܘܪܐ܂ ܘܢܥܒܕܘܢ ܡܢܟܝ ܕܝܢ̈ܐ ܠܥܝܢ ܢܫ̈ܐ ܣܓܝܐ̈ܬܐ܂ ܘܐܒܛܠܟܝ ܡܢ ܙܢܝܘܬܐ܂ ܘܬܘܒ ܠܐ ܬܬܠܝܢ ܐܓܪܐ܂  24:61 ܘܐܢܝܚ ܚܡܬܝ ܥܠܝܟܝ܂ ܘܢܥܒܪ ܛܢܢܝ ܡܢܟܝ܂ ܘܐܬܬܢܝܚ ܘܠܐ ܐܪܓܙ ܬܘܒ܂  34:61 ܥܠ ܕܠܐ ܐܬܕܟܪܬܝ ܝܘܡ̈ܬܐ ܕܛܠܝܘܬܟܝ܂ ܘܐܪܓܙܬܝܢܝ ܒܗܠܝܢ ܟܠܗܝܢ܂ ܐܦ ܐܢܐ ܗܐ ܦܪܥܿܬ ܐܘܪ̈ܚܬܟܝ ܒܪܫܟܝ ܐܡܿܪ ܡܪܐ ܡܪ̈ܘܬܐ܂ ܥܠ ܕܥܒܕܬܝ ܛܢܦܘܬܐ ܘܙܢܝܘܬܐ܂  44:61 ܘܟܠ ܡܿܢ ܕܡܡܬܠ ܡܬܠܐ ܥܠܝܟܝ ܢܡܬܠ܂ ܘܢܐܡܪ ܒܪܬܐ ܐܝܟ ܐܡܗܿ܂  54:61 ܒܪܬ ܐܡܟܝ ܐܢܬܝ ܫܒܩܬ ܒܥܠܗܿ ܘܒܢ̈ܝܗܿ܂ ܘܚܬܐ ܐܢܬܝ ܕܐ̈ܚܘܬܐ ܕܫܒܩ ܓܒܪ̈ܝܗܝܢ ܘܒܢܝܗܝܢ܂ ܐܡܟܝܢ ܚܬܝܬܐ ܘܐܒܘܟܝܢ ܐܡܘܪܝܐ܂  64:61 ܘܚܬܟܝ ܩܫܝܫܬܐ ܫܡܪܝܢ܂ ܗܝ ܘܒܢ̈ܬܗܿ ܕܝܬܿܒܐ ܡܢ ܣܡܠܟܝ܂ ܘܚܬܟܝ ܙܥܘܪܬܐ ܕܝܬܿܒܐ ܡܢ ܝܡܝܢܟܝ܂ ܣܕܘܡ ‍<‍ܗܝ#3#‍>‍ ܘܒܢ̈ܬܗܿ܂  74:61 ܘܠܐ ܗܘܐ ܐܝܟ ܐܘܪ̈ܚܬܗܝܢ ܗܠܟܬܝ܂ ܘܠܐ ‍<‍ܗܘܐ#3#‍>‍ ܐܝܟ ܛܢܦܘܬܗܝܢ ܥܒܕܬܝ ܥܕ ܩܠܝܠ ܘܝܬܝܪ ܡܢܗܝܢ ܚܒܠܬܝ ܒܟܠܗܝܢ ܐܘܪ̈ܚܬܟܝ܂  84:61 ܚܝ ܐܢܐ ܐܡܿܪ ܡܪܐ ܡܪ̈ܘܬܐ܂ ܕܠܐ ܥܒܕܬ ܣܕܘܡ ܚܬܟܝ ܗܝ ܘܒܢ̈ܬܗܿ܂ ܐܝܟ ܕܥܒܕܬܝ ܐܢܬܝ ܘܒܢ̈ܬܟܝ܂  94:61 ܗܢܘ ܥܘܼܠܐ ܕܣܕܘܡ ܚܬܟܝ ܓܐܝܬܐ܂ ܕܣܒܿܥܐ ܗܘܬ ܠܚܡܐ ܘܝܬܿܒܐ ‍<‍ܗܘܬ#3#‍>‍ ܒܫܠܝܐ܂ ܗܝ ܘܒܢ̈ܬܗܿ܂ ܘܒܐܝܕܐ ܕܒܝܫ̈ܐ ܘܕܡ̈ܣܟܢܐ ܠܐ ܐܚܕ܂  05:61 ܐܠܐ ܐܬܬܪܝܡ ܘܥܒܕ ܒܝܫܬܐ ܩܕܡܝ܂ ܘܟܕ ܗܠܝܢ ܚܙܿܝܬ ܒܗܝܢ ܗܦܟܿܬ ܐ̈ܢܝܢ܂  15:61 ܫܡܪܝܢ ܐܝܟ ܦܠܓܐ܂ ܕܚ̈ܛܗܝܟܝ ܠܐ ܚܛܬ܂ ܐܣܓܝܬܝ ܛܢܦܘܬܟܝ ܡܢܗܝܢ ܘܙܟܝܬܝ ܠܐ̈ܚܘܬܟܝ ܒܟܠܗܿ ܛܢܦܘܬܟܝ ܕܥܒܕܬܝ܂  25:61 ܘܐܦ ܐܢܬܝ ܩܒܠܝ ܒܗܬܬܟܝ ܕܙܟܝܬܝ ܠܐ̈ܚܘܬܟܝ ܒܚ̈ܛܗܝܟܝ ܘܐܬܛܢܦܬܝ/ܕܐܬܛܢܦܬܝ#3#/ ܝܬܝܪ ܡܢܗܝܢ܂ ܘܗ̈ܢܝܢ ܐܙܕܕܩ ܝܬܝܪ ܡܢܟܝ܂ ܘܐܦ ܐܢܬܝ ܒܗܬܝ ܘܩܒܠܝ ܚܦܪܟܝ܂ ܕܐܙܕܕܩ ܐ̈ܚܘܬܟܝ ܝܬܝܪ ܡܢܟܝ܂  35:61 ܘܐܿܗܦܟ ܫܒܝܬܗܝܢ܂ ܫܒܝܬܐ ܕܣܕܘܡ ܘܕܒܢ̈ܬܗܿ܂ ܘܫܒܝܬܐ ܕܫܡܪܝܢ ܘܕܒ̈ܢܬܗܿ܂ ܘܐܫܒܐ ܫܒܝܬܟܝ ܒܝܢܬܗܝܢ܂  45:61 ܕܬܩܒܠܝܢ ܒܗܬܬܐ ܘܬܚܦܪܝܢ ܒܟܠܡܕܡ ܕܥܒܕܬܝ ܕܬܪܓܙܝܢܢܝ܂  55:61 ܘܚܬܟܝ ܣܕܘܡ ܘܒ̈ܢܬܗܿ ܢܬܩ̈ܢܢ ܐܝܟ ܕܡܢ ܩܕܝܡ܂ ܘܫܡܪܝܢ ܘܒܢ̈ܬܗܿ ܢܬܩ̈ܢܢ ܐܝܟ ܕܡܢ ܩܕܝܡ܂ ܘܐܢܬܝ ܘܒܢ̈ܬܟܝ ܬܗܘܝܢ ܐܝܟ ܕܡܢ ܩܕܝܡ܂  65:61 ܘܠܐ ܗܘܬ ܣܕܘܡ ܚܬܟܝ ܠܛܒܐ ܒܦܘܡܟܝ ܒܝܘܡܐ ܕܓܐܝܘܬܟܝ܂  75:61 ܡܢ ܩܕܡ ܕܬܬܓܠܐ ܒܝܫܬܟܝ܂ ܐܝܟ ܚܣܕܐ ܕܒܢ̈ܬ ܐܕܘܡ ܘܟܠܗܝܢ ܒܢ̈ܬ ܦܠܫ̈ܬܝܐ ܕܚܕܝܪ̈ܢ ‍<‍ܗ̈ܘܝ#3#‍>‍ ܠܗܿ ܘܫ̈ܝܛܢ ܗ̈ܘܝ ܠܗܿ܂  85:61 ܘܚ̈ܛܗܝܟܝ ܘܛܢ̈ܦܘܬܟܝ܂ ܐܢܬܝ ܫܩܠܬܝ ܐܢܘܢ ܐܡܿܪ ܡܪܐ ܡܪ̈ܘܬܐ ܀  95:61 ܡܛܠ ܗܢܐ ܗܟܢܐ/ܚܝ ܐܢܐ#3#/ ܐܡܿܪ ܡܪܐ ܡܪ̈ܘܬܐ܂ ܥܒܿܕ/ܕܥܒܿܕ#3#/ ܐܢܐ ܠܟܝ ܐܝܟ ܕܥܒܕܬܝ܂ ܥܠ ܕܫܛܬܝ ܡܘ̈ܡܬܝ ܘܒܛܠܬܝ ܩܝܡܝ܂  06:61 ܐܢܐ ܕܝܢ ܐܬܕܟܪ ܩܝܡܝ ܕܥܡܟܝ ܕܒܝ̈ܘܡܬܐ ܕܛܠܝܘܬܟܝ ܘܐܩܝܡ ܠܟܝ ܩܝܡܐ ܕܥܠܡ/ܠܥܠܡ#3#/܂  16:61 ܘܬܥܗܕܝܢ ܐܘܪ̈ܚܬܟܝ ܘܬܒܗܬܝܢ܂ ܕܢܣܿܒܬ ܠܐ̈ܚܘܬܟܝ ܠܩܫܝܫܬܐ ܘܠܙܥܘܪܬܐ܂ ܘܝܗܿܒܬ ܐ̈ܢܝܢ ܠܟܝ ܒܢ̈ܬܐ ܠܐ ܡܢ ܩܝܡܟܝ܂  26:61 ܘܐܩܝܡ ܐܢܐ ܩܝܡܝ ܥܡܟܝ܂ ܘܬܕܥܝܢ ܕܐܢܐ ܐܢܐ ܡܪܝܐ܂  36:61 ܡܛܠ ܕܬܬܕܟܪܝܢ/ܕܬܕܟܪܝܢ#3#/ ܘܬܒܗܬܝܢ܂ ܘܬܘܒ ܠܐ ܬܦܬܚܝܢ ܦܘܡܟܝ ܡܢ ܒܗܬܬܟܝ܂ ܡܐ ܕܫܒܩܿܬ ܠܟܝ ܟܠܡܕܡ ܕܥܒܕܬܝ ܐܡܿܪ ܡܪܐ ܡܪ̈ܘܬܐ ܀܂  10:71 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:71 ܒܪܢܫܐ܂ ܐܚܘܕ ܐܘܚܕܬܐ ܘܐܡܬܠ ܡܬܠܐ ܥܠ ܕܒܝܬ ܐܝܣܪܝܠ܂  30:71 ܘܐܡܪ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܢܫܪܐ ܪܒܐ ܕܪ̈ܘܪܒܝܢ ܓܦܘ̈ܗܝ ܘܐܪ̈ܝܟܝܢ ܓܠܦܢ̈ܘܗܝ܂ ܘܡ̈ܠܝܢ ܛܦܪ̈ܘܗܝ ܘܥܒܝܛ ܡܠܓܗ܂ ܐܬܐ ܠܠܒܢܢ ܘܢܣܒ ܓܒܝܐ ܕܥܪ̈ܩܐ܂  40:71 ܘܩܛܡ ܪܝܫ ܡܪܒܝܬܗ܂ ܘܐܝܬܝܗ ܠܐܪܥܐ ܕܟܢܥܢ܂ ܘܣܡܗ ܒܡܕܝܢܬܐ ܕܬܓܪ̈ܐ܂  50:71 ܘܢܣܒ ܡܢ ܙܪܥܐ ܕܐܪܥܐ ܘܐܪܡܝ ܒܡܕܒܪܐ܂ ܢܨܒܬܐ ܥܠ ܡ̈ܝܐ ܣ̈ܓܝܐܐ܂ ܘܣܡܗ ܠܕܘܩܐ܂  60:71 ܘܝܥܬ ܘܗܘܬ ܓܦܬܐ ܡܪܥܬܐ ܡܟܝܟܬ ܩܘܡܬܐ܂ ܕܢܬܚܙܘܢ ܫܒܘ̈ܩܝܗܿ ܥܠܘܗܝ܂ ܘܥܩܪ̈ܝܗܿ ܢܗܘܘܢ ܬܚܘܬܘܗܝ܂ ܘܗܘܬ ܓܦܬܐ ܘܥܒܕܬ ܫܒ̈ܘܩܐ܂ ܘܦܫܛܬ ܥܢ̈ܩܝܗܿ܂  70:71 ܘܗܐ ܢܫܪܐ ܐܚܪܢܐ ܪܒܐ ܕܪ̈ܘܪܒܝܢ ܓܦܘ̈ܗܝ ܘܣ̈ܓܝܐܢ ܛܦܪ̈ܘܗܝ܂ ܘܓܦܬܐ ܗܕܐ ܐܟܪܟܬ ܥܩܪ̈ܝܗܿ ܥܠܘܗܝ܂ ܘܕܠܝ̈ܬܗܿ ܐܪܡܝܬ ܥܠܘܗܝ܂ ܕܢܫܩܝܗܿ ܡܢ ܡܕܪܐ ܕܢܨܒܬܗ܂  80:71 ܒܚܩܠܐ ܫܦܝܪܬܐ܂ ܘܒ̈ܡܝܐ ܣ̈ܓܝܐܐ ܢܨܝܒܐ܂ ܕܬܥܒܕ ܛܪ̈ܦܐ ܘܬܛܥܢ ܦܐܪ̈ܐ܂ ܘܬܗܘܐ ܓܦܬܐ ܫܒܝܚܬܐ܂  90:71 ܐܡܪ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܠܐ ܬܟܫܪ܂ ܐܠܐ ܥܩܪ̈ܝܗܿ ܢܬܦܣܩܘܢ܂ ܘܦܐܪ̈ܝܗܿ ܢܬܡܣܘܢ ܘܢܐܒܫܘܢ܂ ܘܟܠܗܘܢ ܛܪ̈ܦܐ ܕܡܘܥܝܬܗܿ ܢܐܒܫܘܢ܂ ܘܠܐ ܒܕܪܥܐ ܪܡܐ ܘܠܐ ܒܥܡ̈ܡܐ ܣ̈ܓܝܐܐ ܢܥܩܪܝܗܿ ܡܢ ܥܩܪܗܿ܂  01:71 ܗܐ ܢܨܝܒܐ ܐܠܐ ܠܐ ܬܟܫܪ܂ ܘܡܐ ܕܢܫܒܬ ܒܗܿ ܪܘܚܐ ܕܫܘܒܐ܂ ܝܿܒܫܐ ܒܡܕܪܐ ܕܡܘܥܝܬܗܿ܂  11:71 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  21:71 ‍<‍ܒܪܢܫܐ#3#‍>‍ ܐܡܪ ܠܒܝܬܐ ܡܡܪܡܪܢܐ܂ ܠܐ ܝܕܥܿܝܢ ܐܢܬܘܢ ܡܢܐ ܐ̈ܢܝܢ ܗܠܝܢ܂ ܐܡܪ ܠܗܘܢ܂ ܗܐ ܐܬܐ ܡܠܟܐ ܕܒܒܠ ܠܐܘܪܫܠܡ܂ ܘܕܒܪ ܠܡܠܟܗܿ ܘܠܪ̈ܘܪܒܢܝܗܿ܂ ܘܡܘܒܠ ܠܗܘܢ ܠܒܒܠ܂  31:71 ܘܢܣܿܒ ܡܢ ܙܪܥܐ ܕܡܠܟܘܬܐ܂ ܘܡܩܝܡ ܥܡܗ ܩܝܡܐ܂ ܘܥܐܿܠ ܥܡܗ ܒܡܘܡ̈ܬܐ܂ ܘܕܒܪ ܠܫ̈ܠܝܛܐ/ܠܫ̈ܠܝܛܢܐ#3#/ ܕܐܪܥܐ ܕܠܐ ܢܬܬܪܝܡܘܢ܂  41:71 ܐܠܐ ܬܗܘܐ ܡܠܟܘܬܗܘܢ ܡܟܝܟܐ܂ ܘܢܛܪܘܢ ܩܝܡܗ ܘܢܩܝܡܘܢ ܥܡܗ܂  51:71 ܘܢܡܪܕ ܥܠܘܗܝ܂ ܘܢܫܕܪ ܐܝ̈ܙܓܕܘܗܝ ܠܡܨܪܝܢ܂ ܕܢܬܠܘܢ ܠܗ ܪ̈ܟܫܐ ܘܥܡܐ ܣܓܝܐܐ܂ ܠܐ ܢܟܫܪ ܘܠܐ ܢܬܦܨܐ ܡܿܢ ܕܗܟܢܐ ܥܒܕ܂  61:71 ܚܝ ܐܢܐ ܐܡܿܪ ܡܪܐ ܡܪ̈ܘܬܐ܂ ܕܒܐܬܪܐ/ܒܐܬܪܐ#3#/ ܕܐܩܝܡܝܘܗܝ ܡܠܟܐ܂ ܘܫܛ ܡܘ̈ܡܬܝ ܘܒܛܠ ܩܝܡܝ܂ ܒܓܘ ܒܒܠ ܢܡܘܬ܂  71:71 ܘܠܐ ܒܚܝܠܐ ܪܒܐ܂ ܐܦܠܐ ܒܪ̈ܟܫܐ ܣ̈ܓܝܐܐ ܢܥܒܕ ܥܡܗ ܦܪܥܘܢ ܩܪܒܐ܂ ܐܠܐ ܒܟܡ̈ܐܢܐ ܘܒܕܘ̈ܩܐ ܢܘܒܕ ܢܦܫ̈ܬܐ ܣܓܝܐ̈ܬܐ܂  81:71 ܥܠ ܕܫܛ ܡܘ̈ܡܬܐ ܘܒܛܠ ܩܝܡܐ܂ ܢܫܠܡ ܐܝܕܗ ܘܠܐ ܢܬܦܨܐ܂ ܥܠ ܕܥܒܕ ܗܠܝܢ ܟܠܗܝܢ܂  91:71 ܡܛܠ ܗܠܝܢ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܚܝ ܐܢܐ܂ ܥܠ ܕܫܛ ܡܘ̈ܡܬܝ ܘܒܛܠ ܩܝܡܝ܂ ܐܣܩܝܗܿ ܒܪܝܫܗ܂  02:71 ܘܐܦܪܘܣ ܡܨܝܕܬܝ ܥܠܘܗܝ ܘܢܬܬܚܕ ܒܗܿ܂ ܘܐܘܒܠܝܘܗܝ ܠܒܒܠ ܠܐܪܥܐ ܕܟ̈ܠܕܝܐ ܘܐܕܘܢܝܘܗܝ ܬܡܢ ܥܠ ܥܘܼܠܐ ܕܐܥܠܝ ܒܝ܂  12:71 ܘܟܠܗܘܢ ܚܐܪ̈ܘܗܝ ܘܟܠܗܘܢ ܩܪ̈ܝܒܘܗܝ ܢܦܠܘܢ ܒܚܪܒܐ܂ ܘܐܝܠܝܢ ܕܡܫܬܚܪܝܢ ܢܬܕܪܘܢ ܠܟܠ ܪܘܚ܂ ܘܬܕܥܘܢ ܕܐܢܐ ܐܢܐ ܡܪܝܐ ܡܠܠܿܬ ܀܂  22:71 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܐܣܒ ܡܢ ܓܒ̈ܝܐ ܕܥܪ̈ܩܐ ܪܡܐ܂ ܘܡܢ ܪܝܫܗ ܐܩܛܘܡ ܠܒܗ܂ ܘܐܨܘܒ ܥܠ ܛܘܪ̈ܐ ܪ̈ܡܐ ܘܡܥ̈ܠܝܐ܂  32:71 ܒܛܘܪ̈ܐ ܕܐܝܣܪܝܠ ܐܨܒܝܘܗܝ܂ ܘܢܛܥܢ ܛܪ̈ܦܐ ܘܢܥܒܕ ܦܐܪ̈ܐ܂ ܘܢܗܘܐ ܐܪܙܐ ܫܒܝܚܐ܂ ܘܬܫܟܢ ܒܗ ܟܠܗܿ ܦܪܚܬܐ ܕܓܦܐ܂ ܘܒܛܠܠܐ ܕܣܘ̈ܟܘܗܝ ܢܫܟܢܘܢ܂  42:71 ܘܢܕܥܘܢ ܟܠܗܘܢ ܐ̈ܝܠܢܐ ܕܕܒܪܐ܂ ܕܐܢܐ ܡܪܝܐ ܐܡܿܟܬ ܩܝܣܐ ܪܡܐ܂ ܘܐܪܝܡܿܬ ܩܝܣܐ ܡܟܝܟܐ܂ ܘܐܿܘܒܫܬ ܩܝܣܐ ܪܛܝܒܐ܂ ܘܐܘܥܿܝܬ ܩܝܣܐ ܝܒܝܫܐ܂ ܐܢܐ ܡܪܝܐ ܡܠܠܿܬ ܘܥܒܿܕܬ ܀ ܀܂  10:81 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂ ܒܪܢܫܐ܂  20:81 ܠܡܢܐ ܡܡܬܠܝܢ ܐܢܬܘܢ ܡܬܠܐ ܗܢܐ ܒܐܪܥܐ ܕܐܝܣܪܐܝܠ ܘܐܡܿܪܝܢ ܐܢܬܘܢ܂ ܐܒ̈ܗܐ ܐܟܠܘ ܒܣܪ̈ܐ ܘܫܢ̈ܐ ܕܒܢܝܐ ܩܗ̈ܝܢ܂  30:81 ܚܝ ܐܢܐ ܐܡܿܪ ܡܪܐ ܡܪ̈ܘܬܐ܂ ܐܢ ܢܗܘܐ ܬܘܒ ‍<‍ܡܿܢ#3#‍>‍ ܕܡܡܬܠ ܡܬܠܐ ܗܢܐ ܒܐܝܣܪܝܠ܂  40:81 ܡܛܠ ܕܟܠܗܝܢ ܢܦܫ̈ܬܐ ܕܝܠܝ ܐܢܝ̈ܢ܂ ܢܦܫܐ ܕܐܒܐ ܘܢܦܫܐ ܕܒܪܐ ܕܝܠܝ ܐܢܝ̈ܢ܂ ܢܦܫܐ ܕܚܛܝܐ ܗܝ ܬܡܘܬ܂  50:81 ܘܓܒܪܐ ܐܢ ܢܗܘܐ ܙܕܝܩ܂ ܘܢܥܒܕ ܕܝܢܐ ܘܙܕܝܩܘܬܐ܂  60:81 ܘܥܠ ܛܘܪ̈ܐ ܠܐ ܐܟܠ܂ ܘܠܐ ܐܪܝܡ ܥܝ̈ܢܘܗܝ ܠܦܬܟܪ̈ܐ ܘܠܕܚ̈ܠܬܐ ܕܒܢ̈ܝ ܐܝܣܪܝܠ܂ ܘܠܐܢܬܬ ܚܒܪܗ ܠܐ ܛܢܦ܂ ܘܠܐܢܬܬܐ ܒܟܦܣܗܿ ܠܐ ܐܬܩܪܒ܂  70:81 ܘܠܐܢܫ ܠܐ ܛܠܡ܂ ܘܠܐܢܫ ܠܐ ܬܟ܂ ܘܦܢܝ ܡܫܟܢܐ ܕܢܣܒ܂ ܘܝܗܒ ܠܚܡܗ ܠܟܦܢܐ܂ ܘܠܥܪܛܠܝܐ ܐܠܒܫ ܬܟܣܝܬܐ܂  80:81 ܘܒܪܒܝܬܐ ܠܐ ܐܘܙܦ܂ ܘܒܩܨܨܐ ܠܐ ܝܗܒ܂ ܘܡܢ ܥܘܼܠܐ ܐܗܦܟ ܐܝܕܗ܂ ܘܕܢ ܕܝܢܐ ܕܩܘܫܬܐ/ܒܩܘܫܬܐ#3#/ ܒܝܬ ܓܒܪܐ ܠܚܒܪܗ܂  90:81 ܘܒܦܘܩ̈ܕܢܝ ܗܠܟ܂ ܘܕܝܢ̈ܝ ܢܛܪ ܘܥܒܕ ܩܘܫܬܐ܂ ܡܿܢ ܕܗܟܢܐ ܥܒܕ ܙܕܝܩܐ ܗܘ܂ ܘܡܚܐ ܢܚܐ ܐܡܿܪ ܡܪܐ ܡܪ̈ܘܬܐ ܀  01:81 ܘܐܢ ܢܘܠܕ ܒܪܐ ܥܘܿܠܐ ܐܫܿܕ ܕܡܐ܂ ܘܢܥܒܕ ܚܕܐ ܡܢ ܗܠܝܢ܂  11:81 ܘܢܐܟܘܠ ܥܠ ܛܘܪ̈ܐ܂ ܘܢܛܢܦ ܐܬܬ ܚܒܪܗ܂  21:81 ܘܢܛܠܘܡ ܠܡܣܟܢܐ ܘܠܒܝܿܫܐ܂ ܘܢܬܘܟ ܠܚܒܪܗ܂ ܘܠܐ ܢܦܢܐ ܡܫܟܢܐ ܠܡܪ̈ܘܗܝ܂ ܘܠܦܬܟܪ̈ܐ ܢܪܝܡ ܥܝܢ̈ܘܗܝ ܘܢܥܒܕ ܛܢܦܘܬܐ܂  31:81 ܘܒܪܒܝܬܐ ܢܘܙܦ܂ ܘܒܩܨܨܐ ܢܣܒ܂ ܕܠܡܐ ܚܝܿܐ/ܢܐܚܐ#3#/ ܠܐ ܢܚܐ܂ ܡܛܠ ܕܗܠܝܢ ܟܠܗܝܢ ܒܝܫ̈ܬܐ ܥܒܕ܂ ܐܠܐ ܡܡܬ ܢܡܘܬ܂ ܘܕܡܗ ܥܠܘܗܝ ܢܗܘܐ܂  41:81 ܘܐܢ ܢܘܠܕ ܒܪܐ܂ ܘܢܚܙܐ ܟܠܗܘܢ ܚ̈ܛܗܐ ܕܥܒܕ ܐܒܘܗܝ ܘܠܐ ܢܥܒܕ ܐܟܘܬܗܘܢ܂  51:81 ܘܥܠ ܛܘܪ̈ܐ ܠܐ ܢܐܟܘܠ܂ ܘܠܐ ܢܪܝܡ ܥܝܢ̈ܘܗܝ ܠܦܬܟܪ̈ܐ ܕܒܢ̈ܝ/ܕܒܝܬ#3#/ ܐܝܣܪܝܠ܂ ܘܠܐܢܬܬ ܚܒܪܗ ܠܐ ܢܛܢܦ܂  61:81 ܘܠܐܢܫ ܠܐ ܢܛܠܘܡ܂ ܘܡܫܟܢܐ ܕܐܢܫ ܠܐ ܢܫܩܘܠ܂ ܘܬܘܟܐ ܠܐ ܢܬܘܟ܂ ܘܠܚܡܗ ܢܬܠ ܠܟܦܢܐ܂ ܘܠܥܪܛܠܝܐ ܢܠܒܫ܂  71:81 ܘܡܢ ܡܣܟܢܐ ܠܐ ܢܗܦܟ ܐܝܕܗ܂ ܘܪܒܝܬܐ ܠܐ ܢܫܩܘܠ܂ ܘܝܬܝܪܐ ܠܐ ܢܣܒ܂ ܘܕ̈ܝܢܝ ܢܥܒܕ ܘܒܦܘܩ̈ܕܢܝ ܢܗܠܟ܂ ܠܐ ܢܡܘܬ ܒܥܘܼܠܗ ܕܐܒܘܗܝ܂ ܐܠܐ ܡܚܐ ܢܚܐ܂  81:81 ܐܒܘܗܝ ܕܝܢ ܥܠ ܕܛܠܡ ܛܠܘܡܝܐ ܘܬܟ ܬܘܟܐ ܠܐܚܘܗܝ܂ ܘܡܕܡ ܕܫܦܝܪ ܠܐ ܥܒܕ ܒܥܡܗ܂ ܡܝܬ ܒܚ̈ܛܗܘܗܝ܂  91:81 ܘܐܢ ܐܡܿܪܝܢ ܐܝܟܘ ܠܐ ܡܬܦܪܥ ܒܪܐ ܚ̈ܛܗܐ/ܒܚ̈ܛܗܐ#3#/ ܕܐܒܘܗܝ܂ ܐܡܪ ܠܗܘܢ܂ ܡܛܠ ܕܥܒܕ ܒܪܐ ܕܝܢܐ ܘܙܕܝܩܘܬܐ܂ ܘܢܛܪ ܟܘܠܗܘܢ ܦܘܩ̈ܕܢܝ܂ ܡܚܐ ܢܚܐ܂  02:81 ܢܦܫܐ ‍<‍ܕܝܢ#3#‍>‍ ܕܚܿܛܝܐ ܗܝ ܬܡܘܬ܂ ܠܐ ܢܬܦܪܥ ܒܪܐ ܚ̈ܛܗܐ ܕܐܒܘܗܝ܂ ܐܦܠܐ ܐܒܐ ܢܬܦܪܥ ܚ̈ܛܗܐ ܕܒܪܗ܂ ܙܟܘܬܗ/ܙܟܝܘܬܐ#3#/ ܕܙܟܝܐ ܥܠܘܗܝ ܬܗܘܐ܂ ܘܚܛܝܬܗ ܕܚܛܝܐ ܥܠܘܗܝ ܬܗܘܐ܂  12:81 ܥܘܿܠܐ ܕܝܢ ܐܢ ܢܗܦܘܟ ܡܢ ܟܠܗܘܢ ܚ̈ܛܗܘܗܝ ܕܥܒܕ܂ ܘܢܛܪ ܦܘܩ̈ܕܢܝ ܘܢܥܒܕ ܕܝܢܐ ܘܙܕܝܩܘܬܐ܂ ܡܚܐ ܢܚܐ ܘܠܐ ܢܡܘܬ܂  22:81 ܘܟܠܗܘܢ ܚ̈ܛܗܘܗܝ ܕܥܒܕ ܠܐ ܢܬܕܟܪܘܢ ܠܗ܂ ܐܠܐ ܒܙܕܝܩܘܬܐ ܕܥܒܕ ܢܚܐ܂  32:81 ܠܐ ܨܿܒܐ ܐܢܐ ܒܡܘܬܗ ܕܚܛܝܐ܂ ܐܡܿܪ ܡܪܐ ܡܪ̈ܘܬܐ܂ ܐܠܐ ܕܢܗܦܘܟ ܡܢ ܐܘܪܚܗ ܒܝܫܬܐ ܘܢܚܐ܂  42:81 ܘܐܢ ܢܗܦܘܟ ܙܕܝܩܐ ܡܢ ܙܕܝܩܘܬܗ܂ ܘܢܥܒܕ ܥܘܼܠܐ ܘܛܢܦܘܬܐ ܐܝܟ ܗܠܝܢ ܕܥܒܕ ܚܛܝܐ܂ ܟܠܗܿ ܙܕܝܩܘܬܗ ܕܥܒܕ ܠܐ ܬܬܕܟܪ ܠܗ܂ ܐܠܐ ܒܥܘܿܠܐ ܕܥܒܕ ܘܒܚ̈ܛܗܐ ܕܚܛܐ ܒܗܘܢ ܢܡܘܬ܂  52:81 ܘܐܡܪܬܘܢ/ܘܐܡܪܝܢ ܐܢܬܘܢ#3#/ ܠܐ ܫܦܝܪ̈ܢ ‍<‍ܐܠܐ#3#‍>‍ ܐܘܪ̈ܚܬܗ ܕܡܪܝܐ܂ ܫܡܥܘ ܗܟܝܠ ܕܒܝܬ ܐܝܫܪܝܠ܂ ܐܘܪ̈ܚܬܝ ܕܝܠܝ ܫܦܝܪ̈ܢ ܐ̈ܢܝܢ܂ ܐܘܪ̈ܚܬܟܘܢ ܗܘ ܕܝܠܟܘܢ ܠܐ ܫܦܝܪ̈ܢ܂  62:81 ܘܐܢ ܢܗܦܘܟ ܙܕܝܩܐ ܡܢ ܙܕܝܩܘܬܗ ܘܢܥܒܕ ܥܘܼܠܐ܂ ܒܗ ܒܥܘܼܠܐ ܕܥܒܕ ܢܡܘܬ܂  72:81 ܘܐܢ ܢܗܦܘܟ ܥܘܿܠܐ ܡܢ ܥܘܠܘܬܗ܂ ܘܢܥܒܕ ܕܝܢܐ ܘܙܕܝܩܘܬܐ ܢܚܐ ܢܦܫܗ܂  82:81 ܘܐܢ ܢܚܙܐ ܘܢܗܦܘܟ ܡܢ ܟܠܗܘܢ ܚ̈ܛܗܘܗܝ ܕܥܒܕ܂ ܡܚܐ ܢܚܐ ܘܠܐ ܢܡܘܬ܂  92:81 ܘܐܡܿܪܝܢ ܕܒܝܬ ܐܝܣܪܝܠ ܠܐ ܫܦܝܪ̈ܢ ܐܘܪ̈ܚܬܗ ܕܡܪܝܐ܂ ܐܘܪ̈ܚܬܝ ܕܝܠܝ ܫܦܝܪ̈ܢ ܐܢܝ̈ܢ ܕܒܝܬ ܐܝܣܪܝܠ܂ ܐܠܐ ܐܘܪ̈ܚܬܟܘܢ ܗܘ ܕܝܠܟܘܢ ܠܐ ܫܦܝܪ̈ܢ܂  03:81 ܡܛܠ ܗܢܐ ܐܢܫ ܐܝܟ ܐܘܪ̈ܚܬܗ ܐܕܘܢܟܘܢ ܒܝܬ/ܕܒܝܬ#3#/ ܐܝܣܪܐܝܠ܂ ܐܡܿܪ ܡܪܐ ܡܪ̈ܘܬܐ܂ ܬܘܒܘ ܘܐܬܦܢܘ ܡܢ ܟܠܗ ܥܘܼܠܟܘܢ܂ ܘܠܐ ܬܗܘܐ ܠܟܘܢ ܬܘܩܠܬܐ ܠܚ̈ܛܗܝܟܘܢ܂  13:81 ܘܫܕܘ ܡܢܟܘܢ ܟܠܗ/ܠܟܠܗ#3#/ ܥܘܼܠܐ ܕܥܒܕܬܘܢ܂ ܘܥܒܕܘ ܠܟܘܢ ܠܒܐ ܚܕܬܐ ܘܪܘܚܐ ܚܕܬܐ܂ ܘܠܐ ܬܡܘܬܘܢ ܕܒܝܬ ܐܝܣܪܝܠ܂  23:81 ܡܛܠ ܕܠܐ ܨܿܒܐ ܐܢܐ ܒܡܘܬܗ ܕܡܝܬܐ/ܕܚܛܝܐ#3#/ ‍<‍ܚܛܝܐ#3#‍>‍ ܐܡܿܪ ܡܪܐ ܡܪ̈ܘܬܐ܂ ܐܠܐ ܬܘܒܘ ܘܚܝܘ ܀  10:91 ܐܢܬ ܕܝܢ ܒܪ ܐܢܫܐ܂ ܫܩܘܠ ܐܘܠܝܬܐ ܥܠ ܪ̈ܘܪܒܢܐ ܕܐܝܣܪܝܠ܂  20:91 ܘܐܡܪ ܡܢܐ ܘܝ ܐܡܟ ܓܘܪܝܐ ܕܐܪܝܐ܂ ܕܒܝܢܬ ܐܪ̈ܝܘܬܐ ܪܒܝܥܐ܂ ܘܒܝܢܬ ܐܪ̈ܝܘܬܐ ܪܒܝܬ ܓܪ̈ܝܗܿ܂  30:91 ܘܪܒܐ ܚܕ ܡܢ ܓܪ̈ܝܗܿ ܘܗܘܐ ܐܪܝܐ܂ ܘܝܠܦ ܠܡܬܒܪ ܬܒܪܐ ܘܐܟܠ ܒܪܢܫܐ܂  40:91 ܘܫܡܥܘ ܛܒܗ ܥܡ̈ܡܐ܂ ܘܒܡܨܝܕܬܗܘܢ ܐܬܬܚܕ܂ ܘܐܝܬܝܘܠܝ ܒܒܠܡܐ ܠܐܪܥܐ ܕܡܨܪܝܢ܂  50:91 ܘܟܕ ܚܙܬ ܐܡܗ ܕܐܬܟܪܗܬ܂ ܘܐܒܕ ܠܗ ܣܒܪܗܿ܂ ܢܣܒܬ ܚܕ ܡܢ ܓܪ̈ܝܗܿ ܘܥܒܕܬܗ ܐܪܝܐ܂  60:91 ܘܗܠܟ ܒܝܢܬ ܐܪ̈ܝܘܬܐ ܘܗܘܐ ܐܪܝܐ܂ ܘܝܠܦ ܠܡܬܒܪ ܬܒܪܐ ܘܐܟܠ ܒܪܢܫܐ܂  70:91 ܘܗܠܟ ܒܥܘܫܢܗ܂ ܘܡܕܝܢ̈ܬܐ ܐܚܪܒ܂ ܘܚܒܠ ܐܪܥܐ ܒܡܠܐܗܿ ܒܩܠܐ ܕܢܗܡܬܗ܂  80:91 ܘܐܬܟܢܫܘ ܥܠܘܗܝ ܥܡ̈ܡܐ ܡܢ ܡܕܝܢ̈ܬܐ ܕܚܕܪ̈ܘܗܝ܂ ܘܦܪܣܘ ܥܠܘܗܝ ܡܨܝܕܬܗܘܢ ܘܒܗܿ ܐܬܬܚܕ܂  90:91 ܘܚܒܫܘܗܝ ܒܢܡܪܬܐ܂ ܘܐܘܒܠܘܗܝ ܠܡܠܟܐ ܕܒܒܠ܂ ܘܐܥܠܗ ܠܒܝܬ ܚܒܘܫܝܐ܂ ܕܬܘܒ ܠܐ ܢܫܬܡܥ ܩܠܗ ܒܛܘܪ̈ܐ ܕܐܝܣܪܝܠ܂  01:91 ܐܡܟ ܐܝܟ ܓܦܬܐ ܒܕܡܟ ܥܠ ܡ̈ܝܐ ܢܨܝܒܐ܂ ܦܐܪ̈ܝܗܿ ܘܥ̈ܘܦܝܗܿ ܗܘܘ ܒܡ̈ܝܐ ܣ̈ܓܝܐܐ܂  11:91 ܘܗܘܘ ܠܗܿ ܚܘܛܪ̈ܐ ܥܫܝ̈ܢܐ ܥܠ ܫܒ̈ܛܐ ܕܪ̈ܘܪܒܢܐ܂ ܘܐܬܬܪܝܡܬ ܩܘܡܬܗܘܢ ܡܢ ܒܝܢܬ ܢܘܪ̈ܒܝܗܿ܂ ܘܐܬܚܙܝܘ ܒܪܘܡܗܘܢ ܘܒܣܘܓܐܐ ܕܕܠܝܬ̈ܗܘܢ܂  21:91 ܘܐܬܥܩܪܘ ܒܚܡܬܐ ܘܒܐܪܥܐ ܐܫܬܕܝܘ ‍<‍ܒܚܡܬܐ#3#‍>‍܂ ܘܪܘܚܐ ܕܫܘܒܐ ܐܘܒܫܬ ܦܐܪ̈ܝܗܿ܂ ܘܐܬܦܪܩܘ ܘܝܒܫܘ ܚܘ̈ܛܪܐ ܕܥܘܫܢܗܿ܂ ܘܢܘܪܐ ܐܟܠܬܗܿ܂  31:91 ܡܟܝܠ ܐܬܢܨܒܬ ܒܡܕܒܪܐܿ ܒܐܪܥܐ ܨܗܝܬܐ ܘܨܕܝܬܐ܂  41:91 ܘܢܦܩܬ ܢܘܪܐ ܡܢ ܚܘܛܪ̈ܝܗܿ ܓܒܝ̈ܐ ܘܐܟܠܬ ܦܐܪ̈ܝܗܿ܂ ܘܠܐ ܐܫܬܟܚ ܒܗܿ ܬܘܒ ܚܘܛܪܐ ܥܫܝܢܐ܂ ܐܘ ܫܒܛܐ ܕܢܗܘܐ ܫܠܝܛܐ܂ ܐܘܠܝܬܐ ܗܝ ܘܬܗܘܐ ܠܐܘܠܝܬܐ܂  10:02 ܘܗܘܐ ܒܫܢܬܐ ܫܒܝܥܝܬܐ ܒܥܣܪܬܐ ܒܝܪܚܐ/ܒܝܘܡܐ#3#/ ܚܡܝܫܝܐ܂ ܐܬܘ ܓܒܪ̈ܐ ܡܢ ܣܒ̈ܐ ܕܐܝܣܪܝܠ ܠܡܫܐܠ ܡܢ ܡܪܝܐ ܘܝܬܒܘ ܩܕܡܝ܂  20:02 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  30:02 ܒܪ ܐܢܫܐ܂ ܡܠܠ ܥܡ ܣܒ̈ܐ ܕܒ̈ܢܝ ܐܝܣܪܝܠ ܘܐܡܪ ܠܗܘܢ܂ ܗܟܢܐ ܐܡܿܪ ܡܪܐ ܡܪ̈ܘܬܐ ܠܡܫܐܠܘܬܢܝ ܐܬܿܝܢ ܐܢܬܘܢ܂ ܚܝ ܐܢܐ ܐܡܿܪ ܡܪܐ ܡܪ̈ܘܬܐ܂ ܕܠܐ ܐܬܠ ܠܟܘܢ ܦܬܓܡܐ܂  40:02 ܕܘܢ ܐܢܘܢ ܕܘܢ ܐܢܘܢ ܒܪܢܫܐ܂ ܘܚܘܐ ܐܢܘܢ ܛܢܦܘܬܐ ܕܐ̈ܒܗܝܗܘܢ܂  50:02 ܘܐܡܪ ܠܗܘܢ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܒܝܘܡܐ ܕܓܒܿܝܬ ܠܐܝܣܪܝܠ܂ ܐܪܝܡܿܬ ܐܝܕܝ ܥܠ ܙܪܥܐ ܕܒܝܬ ܝܥܩܘܒ܂ ܘܐܬܓܠܝܬ ܠܗܘܢ ܒܐܪܥܐ ܕܡܨܪܝܢ܂ ܘܐܪܝܡܿܬ ܐܝܕܝ ܘܐܡܿܪܬ ܠܗܘܢ܂ ܐܢܐ ܐܢܐ ܡܪܝܐ ܐܠܗܟܘܢ܂  60:02 ܒܗ ܒܝܘܡܐ ܗܿܘ ܐܪܝܡܿܬ ܠܗܘܢ ܐܝܕܝ ܕܐܦܩ ܐܢܘܢ ܡܢ ܐܪܥܐ ܕܡܨܪܝܢ܂ ܠܐܪܥܐ ܕܝܗܿܒܬ ܠܗܘܢ ܕܡܪܕܝܐ ܚܠܒܐ ܘܕܒܫܐ܂ ܫܘܒܚܐ ܗܝ ܕܟܠܗܝܢ ܡܕܝܢ̈ܬܐ܂  70:02 ܘܐܡܿܪܬ ܠܗܘܢ܂ ܐܥܒܪܘ ܐܢܫ ܦܬܟܪܗ ܡܢ ܥܝ̈ܢܘܗܝ܂ ܘܒܕܚ̈ܠܬܐ ܕܡܨܪܝܢ ܠܐ ܬܬܛܢܦܘܢ܂ ܐܢܐ ܐܢܐ ܡܪܝܐ ܐܠܗܟܘܢ܂  80:02 ܘܡܪܡܪܘܢܝ ܘܠܐ ܨܒܘ ܠܡܫܡܥܢܝ܂ ܘܠܐ ܐܥܒܪܘ ܦܬܟܪ̈ܐ ܡܢ ܥܝܢܝ̈ܗܘܢ܂ ܘܠܐ ܫܒܩܘ ܕܚ̈ܠܬܐ ܕܡܨܪܝܢ܂ ܘܐܡܿܪܬ ܕܐܫܘܕ ܚܡܬܝ ܥܠܝܗܘܢ܂ ܘܐܫܡܠܐ ܒܗܘܢ ܪܘܓܙܝ ܒܓܘ ܐܪܥܐ ܕܡܨܪܝܢ܂  90:02 ܘܚܣܿܬ ܡܛܠ ܫܡܝ ܕܠܐ ܢܬܛܘܫ ܒܝܬ ܥܡ̈ܡܐ܂ ܕܐܬܿܓܠܝܬ ܥܠܝܗܘܢ ܠܥܢܝ̈ܗܘܢ/ܠܐܦܝܗܘܢ#3#/܂ ܕܐܦܩ ܐܢܘܢ ܡܢ ܐܪܥܐ ܕܡܨܪܝܢ܂  01:02 ܘܐܦܩܿܬ ܐܢܘܢ ܡܢ ܐܪܥܐ ܕܡܨܪܝܢ܂ ܘܐܝܬܝܬܿ ܐܢܘܢ ܠܡܕܒܪܐ܂  11:02 ܘܝܗܒܿܬ ܠܗܘܢ ܦܘܩ̈ܕܢܝ܂ ܘܕܝ̈ܢܝ ܐܘܕܥܬܿ ܐܢܘܢ܂ ܕܐܢ ܥܒܿܕ ܠܗܘܢ ܒܪܢܫܐ ܚܝܿܐ ܒܗܘܢ܂  21:02 ܘܐܦ ܫܒ̈ܝ ܝܗܒܿܬ ܠܗܘܢ܂ ܕܢܗ̈ܘܝܢ ܐܬܐ ܒܝܢ̈ܝ ܘܠܗܘܢ܂ ܘܢܕܥܘܢ ܕܐܢܐ ܐܢܐ ܡܪܝܐ ܕܡܩܕܫ ܐܢܐ ܠܗܘܢ܂  31:02 ܘܡܪܡܪܘܢܝ ܕܒܝܬ/ܒܝܬ#3#/ ܐܝܣܪܝܠ ܒܡܕܒܪܐ܂ ܘܒܦܘܩ̈ܕܢܝ ܠܐ ܗܠܟܘ܂ ܘܕܝܢ̈ܝ ܐܣܠܝܘ܂ ܕܐܢ ܥܒܿܕ ܠܗܘܢ/ܐܢܘܢ#3#/ ܒܪܢܫܐ ܚܝܿܐ/ܢܚܐ#3#/ ܒܗܘܢ܂ ܘܫ̈ܒܝ ܛܘܫܘ܂ ܘܐܡܿܪܬ ܕܐܫܘܕ ܪܘܓܙܝ ܥܠܝܗܘܢ ܒܡܕܒܪܐ ܘܐܘܒܕ ܐܢܘܢ܂  41:02 ܘܚܿܣܬ ܡܛܠ ܫܡܝ ܕܠܐ ܢܬܛܘܫ܂ ܠܥܝܢ ܥܡ̈ܡܐ ܕܐܦܩܿܬ ܐܢܘܢ ܠܥܢܝ̈ܗܘܢ܂  51:02 ܐܦ ܐܢܐ ܐܪܝܡܿܬ ܠܗܘܢ ܐܝܕܝ ܒܡܕܒܪܐ܂ ܕܠܐ ܐܥܿܠ ܐܢܘܢ ܠܐܪܥܐ ܕܝܗܿܒܬ ܠܗܘܢ ܕܡܪܕܝܐ ܚܠܒܐ ܘܕܒܫܐ܂ ܫܘܒܚܐ ܗܝ ܕܟܠܗܝܢ ܡܕܝܢ̈ܬܐ܂  61:02 ܥܠ ܕܐܣܠܝܘ ܕܝܢ̈ܝ ܘܫ̈ܒܝ ܛܒ ܛܘܫܘ܂ ܘܒܬܪ ܦܬܟܪ̈ܝܗܘܢ ܐܙܠ ܠܒܗܘܢ܂  71:02 ܘܚܣܬ ܥܝܢܝ ܥܠܝܗܘܢ܂ ܕܠܐ ܐܚܒܠ ܐܢܘܢ ܘܠܐ ܐܣܝܦ ܐܢܘܢ ܒܡܕܒܪܐ܂  81:02 ܘܐܡܿܪܬ ܠܒ̈ܢܝܗܘܢ ܒܡܕܒܪܐ ܕܒܦܘܩ̈ܕܢܐ ܕܐ̈ܒܗܝܟܘܢ ܠܐ ܬܗܠܟܘܢ܂ ܘܕܝܢ̈ܝܟܘܢ ܠܐ ܬܛܪܘܢ܂ ܘܒܦܬܟܪ̈ܝܗܘܢ ܠܐ ܬܬܛܢܦܘܢ܂  91:02 ܐܢܐ ܐܢܐ ‍<‍ܐܢܐ#3#‍>‍ ܡܪܝܐ ܐܠܗܟܘܢ܂ ܒܦܘܩ̈ܕܢܝ ܗܠܟܘ܂ ܘܕܝܢ̈ܝ ܛܪܘ ܘܥܒܕܘ ܐܢܘܢ܂  02:02 ܘܩܕܫܘ ܫܒ̈ܝ܂ ܘܢܗ̈ܘܝܢ ܐܬܐ ܒܝ̈ܢܝ ܘܠܟܘܢ܂ ܘܬܕܥܘܢ ܕܐܢܐ ܐܢܐ ܡܪܝܐ ܐܠܗܟܘܢ܂  12:02 ܘܡܪܡܪܘܢܝ ܒ̈ܢܝܐ܂ ܘܒܦܘܩ̈ܕܢܝ ܠܐ ܗܠܟܘ܂ ܘܕܝܢ̈ܝ ܠܐ ܢܛܪܘ ܘܠܐ ܥܒܕܘ ܐܢܘܢ܂ ܕܐܢ ܥܒܿܕ ܠܗܘܢ ܒܪ ܐܢܫܐ ܚܝܿܐ ܒܗܘܢ܂ ܘܫ̈ܒܝ ܛܘܫܘ܂ ܘܐܡܿܪܬ ܕܐܫܘܕ ܚܡܬܝ ܘܐܫܡܠܐ ܥܠܝܗܘܢ ܪܘܓܙܝ ܒܡܕܒܪܐ܂  22:02 ܘܚܣܬ ܡܛܠ ܫܡܝ܂ ܕܠܐ ܢܬܛܘܫ ܒܝܬ/ܠܥܝܢ#3#/ ܥܡ̈ܡܐ ܕܐܦܩܿܬ ܐܢܘܢ ܠܥܢܝ̈ܗܘܢ܂  32:02 ܐܠܐ ܐܪܝܡܿܬ ܠܗܘܢ ܐܝܕܝ ܒܡܕܒܪܐ܂ ܕܐܒܕܪ ܐܢܘܢ ܒܥܡ̈ܡܐ/ܒܝܬ ܥܡ̈ܡܐ#3#/ ܘܐܕܪܐ ܐܢܘܢ ܒܐܪ̈ܥܬܐ܂  42:02 ܥܠ ܕܠܐ ܥܒܕܘ ܕܝܢ̈ܝ܂ ܘܐܣܠܝܘ ܦܘܩ̈ܕܢܝ ܘܛܘܫܘ ܫ̈ܒܝ܂ ܘܒܬܪ ܦܬܟܪ̈ܐ ܕܐܒ̈ܗܝܗܘܢ ܐܙܠ ܥܝܢ̈ܝܗܘܢ܂  52:02 ܘܐܢܐ ܝܗܒܿܬ ܠܗܘܢ ܦܘܩ̈ܕܢܐ ܕܠܐ ܫܦܝܪ̈ܝܢ܂ ܘܕܝ̈ܢܐ ܕܠܐ ܢܚܘܢ/ܢܚܙܘܢ#3#/ ܒܗܘܢ܂  62:02 ܘܛܢܿܦܬ ܐܢܘܢ ܒܡܘܗ̈ܒܬܗܘܢ ܡܢ ܕܡܩܪܒܝܢ ܒܘܟܪ̈ܐ܂ ܘܐܘܒܕ ܐܢܘܢ܂ ܘܢܕܥܘܢ ܕܐܢܐ ܐܢܐ ܡܪܝܐ܂  72:02 ܡܛܠ ܗܢܐ ܒܪ ܐܢܫܐ܂ ܡܠܠ ܥܡ ܕܒܝܬ/ܒܢ̈ܝ#3#/ ܐܝܣܪܝܠ ܘܐܡܪ ܠܗܘܢ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܬܘܒ ܒܗܕܐ ܓܕܦܘ ܩܕܡܝ ܐܒ̈ܗܝܟܘܢ܂ ܒܥܘܿܠܗܘܢ ܕܐܥܠܝܘ ܒܝ܂  82:02 ܘܐܝܬܝܿܬ ܐܢܘܢ ܠܐܪܥܐ ܕܐܪܝܡܿܬ ܐܝܕܝ ܠܡܬܠܗܿ ܠܗܘܢ܂ ܘܚܙܘ ܟܘܠ ܪܡܬܐ ܕܪܡܐ ܘܟܠ ܐܝܠܢ ܕܡܛܠ܂ ܘܕܒܚܘ ܬܡܢ ܕܒܚܝ̈ܗܘܢ܂ ܘܩܪܒܘ ܬܡܢ ܩܘܪ̈ܒܢܝܗܘܢ܂ ܘܣܡܘ ܬܡܢ ܪܝܚܐ ܕܣܘܬܗܘܢ܂ ܘܢܩܝܘ ܬܡܢ ܢܘܩ̈ܝܗܘܢ܂  92:02 ܘܐܡܿܪܬ ܠܗܘܢ܂ ܡܢܐ ܗܝ ܦܪܟܐ ܕܐܬܿܝܢ ܐܢܬܘܢ ܠܬܡܢ܂ ܘܐܬܩܪܝ ܫܡܗܿ ܦܪܟܐ ܥܕܡܐ ܠܝܘܡܢܐ ܀  03:02 ܡܛܠ ܗܢܐ ܒܪܢܫܐ܂ ܐܡܪ ܠܕܒܝܬ ܐܝܣܪܝܠ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܐܢ ܒܐܘܪܚܐ ܕܐ̈ܒܗܝܟܘܢ ܡܬܛܢܦܝܢ ܐܢܬܘܢ܂ ܘܒܬܪ ܦܬܟܪ̈ܝܗܘܢ ܛܥܿܝܢ ܐܢܬܘܢ܂  13:02 ܘܡܩܪܒܝܢ ܐܢܬܘܢ ܡܘܗ̈ܒܬܟܘܢ܂ ܘܡܥܒܪܝܢ ܐܢܬܘܢ ܒܢܝܟܘܢ ܒܢܘܪܐ܂ ܘܡܬܛܢܦܝܢ ܐܢܬܘܢ ܒܦܬܟܪ̈ܟܘܢ ܥܕܡܐ ܠܝܘܡܢܐ܂ ܘܨܒܿܝܢ ܐܢܬܘܢ ܕܬܫܐܠܘܢ ܡܢܝ ܒܝܬ ܐܝܣܪܝܠ܂ ܚܝ ܐܢܐ ܐܡܿܪ ܡܪܐ ܡܪ̈ܘܬܐ܂ ܕܠܐ ܐܬܿܠ ܠܟܘܢ ܦܬܓܡܐ܂  23:02 ܘܗܿܝ ܕܒܪܥܝܢܟܘܢ ܠܐ ܬܗܘܐ܂ ܕܐܡܪܝܢ ܐܢܬܘܢ ܢܗܘܐ ܐܝܟ ܥܡ̈ܡܐ ܘܐܝܟ ܫܪ̈ܒܬܐ ܕܐܪܥܐ܂ ܘܢܫܡܫ ܠܩܝܣ̈ܐ ܘܠܟܐ̈ܦܐ܂  33:02 ܚܝ ܐܢܐ ܐܡܿܪ ܡܪܐ ܡܪ̈ܘܬܐ܂ ܕܒܐܝܕܐ ܬܩܝܦܬܐ ܘܒܕܪܥܐ ܪܡܐ܂ ܘܒܪܘܓܙܐ ܐܫܝܕܐ ܐܡܠܟ ܥܠܝܟܘܢ܂  43:02 ܘܐܦܩܟܘܢ/ܘܐܦܪܘܩܟܘܢ#3#/ ܡܢ ܥܡ̈ܡܐ܂ ܘܐܟܢܫܟܘܢ ܡܢ ܐܪ̈ܥܬܐ ܕܐܬܒܕܪܬܘܢ ܒܗܝܢ܂ ܘܒܐܝܕܐ ܥܫܝܢܬܐ ܘܒܕܪܥܐ ܪܡܐ܂ ܘܒܪܘܓܙܐ ܐܫܝܕܐ܂  53:02 ܐܝܬܝܟܘܢ ܠܡܕܒܪܐ ܕܥܡ̈ܡܐ܂ ܘܐܕܘܢܟܘܢ ܬܡܢ ܐ̈ܦܝܢ ܠܘܩܒܠ ܐ̈ܦܝܢ܂  63:02 ܐܝܟ ܕܕܢܿܬ ܥܡ ܐܒ̈ܗܝܟܘܢ ܒܡܕܒܪܐ ܕܐܪܥܐ ܕܡܨܪܝܢ܂ ܗܟܢܐ ܐܕܘܢ ܥܡܟܘܢ ܐܡܿܪ ܡܪܐ ܡܪ̈ܘܬܐ܂  73:02 ܘܐܥܒܪܟܘܢ ܬܚܝܬ ܫܒܛܐ܂ ܘܐܥܠܟܘܢ ܒܡܪܕܘܬܐ ܕܕܝܬܩܐ܂  83:02 ܘܐܓܒܐ ܡܢܟܘܢ ܐܝܠܝܢ ܕܡܪܕܝܢ ܘܡܥܠܝܢ ܒܝ܂ ܡܢ ܐܪܥܐ ܕܒܝܬ ܡܥܡܪܗܘܢ ܐܦܩ ܐܢܘܢ ‍<‍ܠܟܘܠܗܘܢ#3#‍>‍܂ ܘܠܐܪܥܐ ܕܐܝܣܪܝܠ ܠܐ ܢܥܠܘܢ܂ ܘܬܕܥܘܢ ܕܐܢܐ ܐܢܐ ܡܪܝܐ܂  93:02 ܐܢܬܘܢ ܕܝܢ ܕܒܝܬ ܐܝܣܪܝܠ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܐܢ ܠܐ ܫܡܿܥܝܢ ܐܢܬܘܢ ܠܝ܂ ܙܠܘ ܦܠܘܚܘ ܐܢܫ ܦܬܟܪ̈ܘܗܝ܂ ܘܬܘܒ ܠܐ ܬܛܘܫܘܢ ܫܡܐ ܕܩܘܕܫܝ܂ ܒܡܘܗ̈ܒܬܟܘܢ ܘܒܦܬܟܪ̈ܝܟܘܢ܂  04:02 ܡܛܠ ܕܥܛܘܪܐ ܕܩܘܕܫܝ ܒܛܘܪܐ ܪܡܐ ܕܐܝܣܪܝܠ ܐܡܿܪ ܡܪܐ ܡܪ̈ܘܬܐ܂ ܬܡܢ ܢܦܠܚܘܢܢܝ ܟܠܗܘܢ ܕܒܝܬ ܐܝܣܪܝܠ ܓܡܝܪܐܝܬ܂ ܬܡܢ ܐܨܛܒܐ ܒܗܘܢ܂ ܘܬܡܢ ܐܦܩܘܕ ܪ̈ܝܫܝܬܗܘܢ ܘܪܝܫ ܥ̈ܠܠܬܗܘܢ܂ ܘܪܝܫ ܡܘܗ̈ܒܬܗܘܢ ܒܟܠ ܩܘܕܫ̈ܝܗܘܢ܂  14:02 ܒܪܝܚܐ ܒܣܝܡܐ ܐܩܒܠܟܘܢ܂ ܡܐ ܕܐܦܩܿܬܟܘܢ ܡܢ ܥܡ̈ܡܐ܂ ܘܟܢܫܿܬܟܘܢ ܡܢ ܡܕܝܢ̈ܬܐ ܕܐܬܒܕܪܬܘܢ ܒܗܝܢ܂ ܘܐܬܩܕܫܿܬ ܒܟܘܢ ܠܥܝܢ ܥܡ̈ܡܐ܂  24:02 ܘܬܕܥܘܢ ܕܐܢܐ ܐܢܐ ܡܪܝܐ܂ ܡܐ ܕܐܥܠܬܟܘܢ ܠܐܪܥܐ ܕܐܝܣܪܝܠ܂ ܠܐܪܥܐ ܕܐܪܝܡܿܬ ܐܝܕܝ ܠܡܬܠܗܿ ܠܐ̈ܒܗܝܟܘܢ܂  34:02 ܘܬܬܕܟܪܘܢ ܬܡܢ ܐܘܪ̈ܚܬܟܘܢ ܘܟܠܗܝܢ ܨܢ̈ܥܬܟܘܢ ܕܐܬܛܢܦܬܘܢ ܒܗܝܢ܂ ܘܢܬܩܡ̈ܛܢ ܐ̈ܦܝܟܘܢ ܒܟܠܗܝܢ ܒܝܫ̈ܬܐ ܕܥܒܕܬܘܢ܂  44:02 ܘܬܕܥܘܢ ܕܐܢܐ ܐܢܐ ܡܪܝܐ܂ ܕܚܣܿܬ ܥܠܝܟܘܢ ܡܛܠ ܫܡܝ܂ ܘܠܐ ܐܝܟ ܐܘܪ̈ܚܬܟܘܢ ܒܝܫ̈ܬܐ܂ ܘܠܐ ܐܝܟ ܨ̈ܢܥܬܟܘܢ/ܨ̈ܒܥܬܟܘܢ#2#/ ܫ̈ܛܝܬܐ ܥܒܿܕܬ ܠܟܘܢ ܒܝܬ ܐܝܣܪܝܠ܂ ܐܡܿܪ ܡܪܐ ܡܪ̈ܘܬܐ ܀ ܀  10:12 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:12 ܒܪܢܫܐ܂ ܣܝܡ ܐ̈ܦܝܟ ܠܐܘܪܚܐ ܕܬܝܡܢܐ܂ ܘܚܘܪ ܠܬܝܡܢܐ܂ ܘܐܬܢܒܐ ܥܠ ܥܒܐ ܕܒܬܝܡܢܐ܂  30:12 ܘܐܡܪ ܠܥܒܐ ܕܒܬܝܡܢܐ܂ ܫܡܥ ܦܬܓܡܗ ܕܡܪܝܐ܂ ܗܟܢܐ ܐܡܪ ܡܪܐ ܡܪ̈ܘܬܐ ܗܐ ܫܒܿܩ ܐܢܐ ܒܟ ܢܘܪܐ܂ ܘܬܐܟܘܠ ܟܠܗܘܢ ܩܝܣ̈ܝܟ ܪ̈ܓܝܐ ܘܝܒܝܫ̈ܐ܂ ܘܠܐ ܬܕܥܟ ܫܠܗܒܝܬܐ ܕܡܬܓܘܙܠܐ܂ ܘܢܐ̈ܩܕܢ ܒܗܿ ܟܠ ܐ̈ܦܝܢ܂ ܡܢ ܬܝܡܢܐ ܘܥܕܡܐ ܠܓܪܒܝܐ܂  40:12 ܘܢܚܙܘܢܗܿ ܟܠ ܒܣܪ ܕܐܢܐ ܡܪܝܐ ܐܘܚܿܕܬܗܿ ܘܠܐ ܬܕܥܟ܂  50:12 ܘܐܡܿܪܬ ܐܘ ܡܪܐ ܡܪ̈ܘܬܐ܂ ܗܐ ܗܢܘܢ ܐܡܿܪܝܢ ܠܝ ܡܡܬܠ ܡ̈ܬܠܐ ܐܢܬ ܀܂  60:12 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  70:12 ܒܪܢܫܐ܂ ܣܝܡ ܐ̈ܦܝܟ ܠܐܘܪܫܠܡ܂ ܘܚܘܪ ܒܡܩܕܫܗܘܢ܂ ܘܐܬܢܒܐ ܥܠ ܐܪܥܐ ܕܐܝܣܪܝܠ܂  80:12 ܘܐܡܪ ܠܐܪܥܐ ܕܐܝܣܪܝܠ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܐܢܐ ܥܠܝܟܝ܂ ܘܐܦܩ ܣܦܣܪܝ ܡܢ ܚܠܬܗܿ܂ ܘܐܘܒܕ ܡܢܟܝ ܙܕܝܩܐ ܘܚܛܝܐ܂  90:12 ܘܥܠ ܕܐܘܒܿܕܬ ܡܢܟܝ ܙܕܝܩܐ ܘܚܛܝܐ܂ ܡܛܠ ܗܢܐ ܬܦܘܩ ܣܦܣܪܝ ܡܢ ܚܠܬܗܿ ܥܠ ܟܠ ܒܣܪ܂ ܡܢ ܬܝܡܢܐ ܘܥܕܡܐ ܠܓܪܒܝܐ܂  01:12 ܘܢܕܥܘܢ ܟܠ ܒܣܪ܂ ܕܐܢܐ ܡܪܝܐ ܐܦܩܿܬ ܣܦܣܪܝ ܡܢ ܚܠܬܗܿ܂ ܘܬܘܒ ܠܐ ܬܗܦܘܟ܂  11:12 ܐܢܬ ܕܝܢ ܒܪܢܫܐ܂ ܐܬܬܢܚ ܒܬܒܪ̈ܐ ܕܚܨܐ܂ ܘܒܡܪܝܪܘܬܐ ܐܬܬܢܚ ܠܥܢܝ̈ܗܘܢ܂  21:12 ܘܐܢ ܐܡܿܪܝܢ ܠܟ ܠܡܢܐ ܡܬܬܢܚ ܐܢܬ܂ ܐܡܪ ܠܗܘܢ ܥܠ ܛܒܐ ܕܐܬܐ܂ ܘܡܬܡܣܝܢ ܟܠܗܘܢ ܠܒ̈ܘܬܐ܂ ܘܡܬܪ̈ܫܠܢ ܟܘܠܗܝܢ ܐ̈ܝܕܐ܂ ܘܟܝ̈ܒܢ ܟܘܠܗܝܢ ܪ̈ܘܚܬܐ܂ ܘܟܠܗܝܢ ܒܘܪ̈ܟܐ ܡܪ̈ܕܝܢ/ܡܪ̈ܕܕܝܢ#3#/ ܡ̈ܝܐ܂ ܗܐ ܐܬܬ ܘܗܿܘܝܐ ܐܡܿܪ ܡܪܐ ܡܪ̈ܘܬܐ ܀܂  31:12 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  41:12 ܒܪ ܐܢܫܐ܂ ܐܬܢܒܐ ܘܐܡܪ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܣܝܦܐ ܣܝܦܐ ܐܬܠܛܫ܂  51:12 ܘܐܬܛܝܒ ܕܬܩܛܘܠ ܩܛܠܐ܂ ܐܬܠܛܫ ܕܬܒܪܩ܂ ܘܐܬܛܝܒ ܠܡܪܬܥܘ ܠܫܪܒܬܗ ܕܒܪܝ܂ ܘܐܣܠܐ ܟܠ/ܠܟܠ#3#/ ܩܝܣ܂  61:12 ܘܝܗܒܗܼ ܠܛܘܝܒܐ܂ ܘܠܡܐܚܕ ܐܝܕܐ ܕܣܝܦܐ ܠܛܝܫܐ ܘܡܛܝܒܐ܂ ܕܢܫܠܡܝܘܗܝ ܒܐܝܕܐ ܕܩ̈ܛܘܠܐ܂  71:12 ܓܥܝ/ܓܥܪ#3#/ ܘܐܝܠܠ ܒܪܢܫܐ܂ ܡܛܠ ܕܗܘ ܗܘܐ ܥܠ ܥܡܝ܂ ܘܥܠ ܟܠܗܘܢ ܪ̈ܘܪܒܢܐ ܕܐܝܣܪܝܠ܂  81:12 ܩܘܫ ܟܦܐ ܡܛܠ ܕܐܙܕܕܩܬ ܗܕܐ ܘܐܢ ܫܪܒܬܐ ܐܣܬܠܝܬ܂ ܠܐ ܬܗܘܐ ܐܡܿܪ ܡܪܐ ܡܪ̈ܘܬܐ܂  91:12 ܐܢܬ ܕܝܢ ܒܪܢܫܐ܂ ܐܬܢܒܐ܂ ܘܩܘܫ ܟܦܐ ܐܝܕܐ ܥܠ ܐܝܕܐ܂ ܘܢܬܐܥܦ ܣܝܦܐ܂ ܘܣܝܦܐ ܕܬܠܬܐ ܕܩ̈ܛܝܠܐ ܗܘ܂ ܘܣܝܦܐ ܕܩ̈ܛܝܠܐ ܕܪܒܐ ܗܘ ܕܡܙܝܥ ܠܗܘܢ܂  02:12 ܕܢܬܬܒܪ ܠܒܗܘܢ܂ ܘܢܣܓܘܢ ܟܪ̈ܝܗܐ ܒܟܠ ܬܪ̈ܥܝܗܘܢ܂ ܐܫܠܡܿܬ ܐܢܘܢ ܠܣܝܦܐ ܕܠܛܝܫ ܘܡܒܪܩ ܘܡܛܝܒ ܠܩܛܠܐ܂  12:12 ܚܡܣܢܝ ܝܡܝܢܝ ܘܚܡܣܢܝ ܣܡܠܝ܂ ܠܐܬܪ ܕܡܛܝ̈ܒܢ ܐ̈ܦܝ܂  22:12 ܐܦ ܐܢܐ ܐܩܘܫ ܟܦܐ ܐܝܕܝ ܥܠ ܐܝܕܝ܂ ܘܐܢܝܚ ܚܡܬܝ܂ ܐܢܐ ܡܪܝܐ ܐܡܿܪܬ܂  32:12 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  42:12 ܐܢܬ ܕܝܢ ܒܪܢܫܐ܂ ܥܒܕ ܠܟ ܬܪ̈ܬܝܢ ܐܘܪ̈ܚܢ܂ ܕܢܐܬܐ ܣܝܦܗ ܕܡܠܟܐ ܕܒܒܠ܂ ܘܡܢ ܐܪܥܐ ܚܕܐ ܢܦܩܘܢ ܬܪ̈ܝܗܘܢ܂ ܘܐܝܕܐ ܓܒܝܬܐ ܥܠ ܪܝܫ ܐܘܪܚܐ ܕܡܝܢܬܐ ܓܒܝܬܐ܂  52:12 ܘܥܒܕ ܐܘܪܚܐ ܕܢܐܬܐ ܣܝܦܐ ܥܠ ܪܒܬ ܕܒܢ̈ܝ ܥܡܘܢ܂ ܘܥܠ ܝܗܘܕܐ ܘܥܠ ܐܘܪܫܠܡ ܥܫܝܢܬܐ܂  62:12 ܡܛܠ ܕܩܡ ܡܠܟܐ ܕܒܒܠ܂ ܥܠ ܪܝܫ ܐܘܪܚܐ ܕܦܠܫܬ ܐܘܪ̈ܚܬܐ ܠܡܩܨܡ ܩܨܡܐ܂ ܫܕܐ ܓܐܪܐ ܘܫܐܠ ܒܦܬܟܪ̈ܐ܂ ܚܙܐ/ܕܚܙܐ#3#/ ܒܫܘܒܚܗ܂  72:12 ܘܒܝܡܝܢܗ ܗܘܐ ܩܨܡܐ ܥܠ ܐܘܪܫܠܡ܂ ܕܢܟܡܢ ܥܠܝܗܿ/ܠܗܿ#3#/ ܟܡܐ̈ܢܐ܂ ܘܢܦܬܚ ܦܘܡܗ ܒܥܘܫܢܗ܂ ܘܢܪܝܡ ܩܠܗ ܒܩܥܬܐ܂ ܘܢܩܝܡ ܬ̈ܠܠܐ ܠܘܩܒܠ ܬܪ̈ܥܝܗܿ܂ ܘܢܟܡܢ ܟܡܐ̈ܢܐ ܘܢܒܢܐ ܕܘܩ̈ܐ܂  82:12 ܘܢܗܘܐ ܠܗܘܢ ܐܝܟ ܩܨܡܐ/ܚܙܘܐ#3#/ ܣܪܝܩܐ ܠܘܩܒܠ ܥܝ̈ܢܝܗܘܢ܂ ܘܗܘ ܢܬܕܟܪ ܥܘܼܠܐ ܘܢܬܬܚܕ܂  92:12 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܐܬܕܟܪܬܘܢ ܥܘܼܠܟܘܢ ܒܫܒܝܬܐ ܕܚ̈ܛܝܟܘܢ܂ ܘܚܙܝܬܘܢ ܚ̈ܛܗܝܟܘܢ ܘܟܠܗܝܢ ܨܢܥܬ̈ܟܘܢ܂ ܒܐܝܕܐ ܬܬܚܕܘܢ܂  03:12 ܐܢܬ ܕܝܢ ܛܢܦܐ ܚܛܝܐ ܪܒܐ ܕܐܝܣܪܝܠ܂ ܕܡܛܐ \ܝܘܡܟ ܘܙܒܢܐ /ܙܒܢܟ ܘܝܘܡܐ#3#/ ܕܥܘܼܠܟ ܘܚܪܬܟ܂  13:12 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܣܒ/ܐܣܒ#3#/ ܡܢܟ ܡܨܢܦܬܐ܂ ܘܐܢܝܚ ܡܢܟ ܟܠܝܠܐ܂ ܡܟܝܟܐ ܐܪܝܡ ܘܪܡܐ ܐܡܟ܂  23:12 ܘܐܦ ܗܕܐ ܠܥܘܼܠܐ ܘܠܥܬܐ ܐܥܒܕܝܗܿ܂ ܥܕܡܐ ܕܢܐܬܐ ܡܿܢ ܕܕܝܠܗ ܗܘ ܕܝܢܐ ܘܐܫܠܡܝܘܗܝ ܠܗ܂  33:12 ܐܢܬ ܕܝܢ ܒܪܢܫܐ܂ ܐܬܢܒܐ ܘܐܡܪ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܒܢ̈ܝ ܥܡܘܢ ܘܥܠ ܚܣܕܗܘܢ܂ ܘܐܡܪ܂ ܣܝܦܐ ܣܝܦܐ܂ ܕܡܛܝܒ ܠܩܛܠܐ ܘܠܛܝܫ ܘܡܒܪܩ܂  43:12 ܥܠ ܚܙܘܟܘܢ ܣܪܝܩܐ ܘܥܠ ܩܨܡܟܘܢ ܕܓܠܐ܂ ܠܡܬܠܟ ܥܠ ܨܘܪ̈ܝܗܘܢ ܕܚ̈ܛܝܐ ܥܿܘ̈ܠܐ܂ ܕܡܛܐ ܝܘܡܗܘܢ ܘܙܒܢܐ ܕܥܘܿܠܗܘܢ ܘܩܨܗܘܢ/ܘܕܩܨܗܘܢ#3#/܂  53:12 ܐܬܚܡܠ ܒܚܠܬܟ ܒܐܬܪܐ ܕܐܬܝܠܕܬ ܒܗ܂ ܘܬܡܢ ܐܕܘܢܟ܂  63:12 ܘܐܫܘܕ ܥܠܝܟ ܪܘܓܙܝ܂ ܘܒܢܘܪܐ ܕܚܡܬܝ ܐܦܘܚ ܒܟ܂ ܘܐܫܠܡܟ ܒܐܝܕܐ ܕܓܒܪ̈ܐ ܒܥܪ̈ܝܪܝܐ ܕܣܥܿܪ̈ܝܢ ܚܒܠܐ܂  73:12 ܘܬܗܘܐ ܡܐܟܘܠܬܐ ܠܢܘܪܐ܂ ܘܕܡܟ ܢܗܘܐ ܒܓܘ ܐܪܥܐ܂ ܘܠܐ ܬܬܕܟܪ܂ ܡܛܠ ܕܐܢܐ ܐܢܐ ܡܪܝܐ ܡܠܿܠܬ ܀  10:22 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:22 ܐܢܬ ܕܝܢ ܒܪܢܫܐ܂ ܕܘܢ ܠܡܕܝܢܬܐ ܕܕܡܐ܂ ܘܐܘܕܥܝܗܿ ܟܠܗܿ ܛܢܦܘܬܗܿ܂  30:22 ܘܐܡܪ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܡܕܝܢܬܐ ܕܐܬܐܫܕ ܕܡܐ ܒܓܘܗܿ ܡܛܝ ܙܒܢܗܿ܂ ܘܥܒܕܬ ܦܬܟܪ̈ܐ ܒܓܘܗܿ ܘܐܬܛܢܦܬ܂  40:22 ܒܕܡܐ ܕܐܫܕܬܝ ܐܬܚܝܒܬܝ܂ ܘܒܦܬܟܪ̈ܐ ܕܥܒܕܬܝ ܐܬܛܡܐܬܝ/ܐܬܛܘܫܬ#3#/܂ ܩܪܒܘ ܝܘܡ̈ܝܟܝ ܘܡܛܝ ܙܒܢܐ ܕܫܢܝܟܝ܂ ܡܛܠ ܗܢܐ ܝܗܿܒܬܟܝ ܚܣܕܐ ܠܥܡ̈ܡܐ܂ ܘܡܘܝܩܐ ܠܟܠܗܝܢ ܡܕܝܢ̈ܬܐ/ܐܡ̈ܘܬܐ#3#/܂  50:22 ܐܝܠܝܢ ܕܪ̈ܚܝܩܢ ܡܢܟܝ ܘܐܝܠܝܢ ܕܩܪ̈ܝܒܢ ܠܟܝ܂ ܢܡ̈ܝܩܢ ܒܟܝ ܘܢܐܡܪ̈ܢ܂ ܛܢܦܬܐ ܕܫ̈ܡܗܬܗܿ ܘܣܓܝܐܬ ܒܥܘ̈ܠܝܗܿ܂  60:22 ܗܐ ܪ̈ܘܪܒܢܐ ܕܐܝܣܪܝܠ܂ ܐܢܫ ܠܫܪܒܬܗ ܗܘܘ ܒܟܝ ܕܢܐܫܕܘܢ ܕܡܐ܂  70:22 ܠܐܒܐ ܘܠܐܡܐ ܨܚܝܘ ܒܟܝ܂ ܘܠܐܝܢܐ ܕܡܬܦܢܐ ܠܘܬܝ ܛܠܡܘ ܒܓܘܟܝ/ܒܟܝ#3#/܂ ܘܠܝܬ̈ܡܐ ܘܠܐܪ̈ܡܠܬܐ ܥܠܒܘ ܒܟܝ܂  80:22 ܘܩܘ̈ܕܫܝ ܐܣܠܝܬܝ ܘܫ̈ܒܝ ܛܘܫܬܝ܂  90:22 ܘܓܒܪ̈ܐ ܬܓܪ̈ܐ ܗܘܘ ܒܟܝ ܕܢܐܫܕܘܢ ܕܡܐ܂ ܘܥܠ ܛܘܪ̈ܐ ܐܟܠܘ ܒܟܝ܂ ܘܚܛܝܬܐ ܥܒܕܘ ܒܓܘܟܝ/ܒܟܝ#2܂3#/܂  01:22 ܘܦܘܪܣܝܐ ܕܐܒܐ ܓܠܘ ܒܟܝ܂ ܘܛܢܦܘܬܐ ܕܟܦܣܢܝܬܐ ܥܒܕܘ/ܐܥܒܕܘ#3#/ ܒܓܘܟܝ ܀  11:22 ܘܓܒܪ ܠܐܢܬܬ ܚܒܪܗ ܛܢܦܘ܂ ܘܓܒܪ ܠܟܠܬܗ ܛܢܦܘ ܒܙܢܝܘܬܐ܂ ܘܓܒܪ ܠܚܬܗ ܒܪܬ ܐܒܘܗܝ ܨܥܪܘ ܒܟܝ܂  21:22 ܘܫܘܚܕܐ ܢܣܒܘ ܒܟܝ ܕܢܐܫܕܘܢ ܕܡܐ܂ ܘܪܒܝܬܐ ܢܣܒܘ ܒܟܝ܂ ‍<‍ܘܪܒܝܬܐ#3#‍>‍ ܘܝܬܝܪܐ ܫܩܠܘ ܒܟܝ܂ ܘܢܟܠܘ ܠܪ̈ܚܡܝܗܘܢ ܒܛܠܘܡܝܐ ܘܠܝ ܛܥܝܬܝ ܐܡܿܪ ܡܪܐ ܡܪ̈ܘܬܐ܂  31:22 ܐܦ ܐܢܐ ܐܛܪܦ ܐܝܕܝ ܥܠ ܐܝܕܝ܂ ܥܠ ܥܘܼܠܐ ܕܥܒܕܬܝ ܘܥܠ ܕܡܐ ܕܐܬܐܫܕ ܒܓܘܟܝ܂  41:22 ܐܢ ܩܐܿܡ ܠܒܟܝ܂ ܘܐܢ ܡܚܡ̈ܣܢܢ ܐܝ̈ܕܝܟܝ ܠܝܘ̈ܡܬܐ ܕܥܒܿܕ ܐܢܐ܂ ܡܪܝܐ ܡܠܠܿܬ ܘܥܒܿܕܬ܂  51:22 ܘܐܒܕܪܟܝ ܒܥܡ̈ܡܐ ܘܐܕܪܝܟܝ ܒܡ̈ܕܝܢܬܐ܂  61:22 ܘܐܪܬܟܝ ܠܥܝܢ ܥܡ̈ܡܐ܂ ܘܬܕܥܝܢ ܕܐܢܐ ܐܢܐ ܡܪܝܐ܂  71:22 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  81:22 ܒܪܢܫܐ܂ ܗܘܘ ܠܝ ܕܒܝܬ/ܒܝܬ#3#/ ܐܝܣܪܝܠ ܡܣ̈ܠܝܐ ܟܠܗܘܢ ܐܝܟ ܢܚܫܐ ܘܐܝܟ ܐܢܟܐ܂ ܘܐܝܟ ܦܪܙܠܐ ܘܐܝܟ ܐܒܪܐ ܒܓܘ ܟܘܪܐ ܕܚܠܝܛܝܢ ܒܣܐܡܐ܂  91:22 ܡܛܠ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܐܬܚܠܛܬܘܢ ܟܠܟܘܢ܂ ܗܐ ܡܟܢܫ ܐܢܐ ܠܟܘܢ ܠܓܘ ܐܘܪܫܠܡ܂  02:22 ܐܝܟ ܕܡܬܟܢܫ ܣܐܡܐ ܘܢܚܫܐ ܘܦܪܙܠܐ ܘܐܢܟܐ ܘܐܒܪܐ ܒܓܘ ܟܘܪܐ܂ ܘܢܦܿܚܝܢ ܒܗܘܢ ܢܘܪܐ/ܒܢܘܪܐ#3#/ ܕܢܬܦܫܪܘܢ܂ ܗܟܢܐ ܐܟܢܫܟܘܢ ܒܪܘܓܙܝ܂ ܘܒܚܡܬܝ ܐܦܫܪܟܘܢ܂  12:22 ܘܐܦܘܚ ܥܠܝܟܘܢ ܢܘܪܐ ܕܪܘܓܙܝ ܘܐܦܫܪܟܘܢ ܒܓܘܗܿ܂  22:22 ܐܝܟ ܕܡܬܦܫܪ ܣܐܡܐ ܒܓܘ ܟܘܪܐ/ܢܘܪܐ#3#/ ܗܟܢܐ ܬܬܦܫܪܘܢ ܒܓܘܗܿ܂ ܘܬܕܥܘܢ ܕܐܢܐ ܐܢܐ ܡܪܝܐ܂ ܐܫܿܕܬ ܚܡܬܝ ܥܠܝܟܘܢ܂  32:22 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  42:22 ܒܪܢܫܐ܂ ܐܡܪ ܠܗܿ܂ ܐܢܬܝ ܐܪܥܐ ܠܐ ܗܘܝܬܝ ܕܟܝܐ܂ ܘܠܐ ܐܨܛܒܥܬܝ ܘܠܐ ܢܚܬ ܥܠܝܟܝ ܡܛܪܐ܂  52:22 ܡܪܕܘ ܢܒܝܝ̈ܗܿ ܒܓܘܗܿ܂ ܐܝܟ ܐܪܝܐ ܕܢܗܿܡ ܘܬܒܪ ܬܒܪܐ܂ ܐܟܠܘ ܢܦܫ̈ܬܐ ܒܥܫܝܢܘܬܗܘܢ܂ ܘܐܝܩܪܐ ܕܣܚܪ̈ܬܗܘܢ ܢܣܒܘ܂  62:22 ܟܗ̈ܢܝܗܿ ܐܥܠܝܘ ܒܢܡܘܣܝ ܘܛܘܫܘ ܩܘܕܫܝ܂ ܘܒܝܬ ܩܘܕܫܐ ܠܛܡܐܐ/ܠܛܢܦܐ#3#/ ܠܐ ܦܪܫܘ܂ ܘܒܝܬ ܡܣܝܒܐ ܠܕܟܝܐ ܠܐ ܝܕܥܘ܂ ܘܡܢ ܫܒ̈ܝ ܐܡܟܘ ܥܝܢ̈ܝܗܘܢ܂ ܘܐܬܛܘܿܫܬ ܒܝܢܬܗܘܢ܂  72:22 ܪ̈ܘܪܒܢܝܗܿ ܒܓܘܗܿ ܐܝܟ ܕܐ̈ܒܐ ܚܛܿܦܝܢ ܠܡܐܫܕ ܕܡܐ܂ ܘܠܡܘܒܕܘ ܢܦܫ̈ܬܐ ܕܢܩܢܘܢ ܩܢܝܢܐ܂  82:22 ܘܢܒܝܝ̈ܗܿ ܛܪܘ ܠܗܿ ܛܪܝܐ ܕܬܦܠ܂ ܚܙܘ ܠܗܘܢ ܣܪܝܩܘܬܐ ܘܩܨܡܘ ܠܗܘܢ ܕܓܠܘܬܐ܂ ܘܐܡܿܪܝܢ܂ ܗܟܢܐ ܐܡܿܪ ܡܪܝܐ܂ ܘܡܪܝܐ ܠܐ ܐܡܪ܂  92:22 ܠܥܡܐ ܕܐܪܥܐ ܛܠܡܘ ܘܬܟܘ܂ ܘܥܠܒܘ ܠܡܣ̈ܟܢܐ ܘܠܒܿܝܫ̈ܐ܂ ܘܠܕܡܬܦܢܐ ܠܘܬܝ ܛܠܡܘ ܕܠܐ ܒܕܝܢܐ܂  03:22 ܘܒܥܿܝܬ ܒܗܘܢ ܓܒܪܐ ܕܣܐܿܓ ܣܝܓܐ܂ ܘܩܐܿܡ ܒܬܘܪܥܬܐ ܩܕܡܝ ܥܠ ܐ̈ܦܝܗܿ ܕܐܪܥܐ ܕܠܐ ܐܚܒܠܝܗܿ ܘܠܐ ܐܫܟܚܿܬ܂  13:22 ܘܐܫܿܕܬ ܥܠܝܗܘܢ ܪܘܓܙܝ܂ ܘܒܢܘܪܐ ܕܚܡܬܝ ܐܣܝܿܦܬ ܐܢܘܢ܂ ܐܘܪ̈ܚܬܗܘܢ ܦܪܥܿܬ ܒܪܫܗܘܢ ܐܡܿܪ ܡܪܐ ܡܪ̈ܘܬܐ/ܚܝܠܬܢܐ#3#/ ܀  10:32 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:32 ܒܪܢܫܐ܂ ܬܪ̈ܬܝܢ ܢܫ̈ܝܢ ܐܝܬ ܗ̈ܘܝ ܒܢ̈ܬ ܚܕܐ ܐܡܐ܂  30:32 ܘܙ̈ܢܝ ܒܡܨܪܝܢ ܒܛܠܝܘܬܗܝܢ܂ ܬܡܢ ܡܿܪܣܘ ܬܕܝ̈ܗܝܢ ܘܬܡܢ ܐܬܒܬܠ܂  40:32 ܫܡܗܿ ܕܩܫܝܫܬܐ ܐܗܠܐ܂ ܘܫܡܗܿ ܕܐܚܪܬܐ ܐܗܠܝܒܐ܂ ܘܗ̈ܘܝ ܠܝ܂ ܘܝܠܕ ܒܢ̈ܝܐ ܘܒܢ̈ܬܐ܂ ܫܡܗܿ ܕܫܡܪܝܢ ܐܗܠܐ ܘܕܐܘܪܫܠܡ ܐܗܠܝܒܐ܂  50:32 ܘܙܢܝܬ ܐܗܠܐ ܡܢܝ ܘܢܩܦܬ ܠܪ̈ܚܡܝܗܿ܂ ܠܐܬܘܪ̈ܝܐ ܕܩܪܝܒܝܢ ܠܗܿ܂  60:32 ܕܠܒܝܫܝܢ ܬܟܠܬܐ ܡܪ̈ܘܬܐ ܘܫ̈ܠܝܢܐ܂ ܓܕܘ̈ܕܐ ܕܪܓܬܐ܂ ܟܠܗܘܢ ܦܪ̈ܫܐ ܪ̈ܟܒܝ ܪ̈ܟܫܐ܂  70:32 ܘܐܪܡܝܬ ܙܢܝܘܬܗܿ ܥܠܝܗܘܢ܂ ܥܠ ܟܠܗܘܢ ܓܒ̈ܝܐ ܕܒܢ̈ܝ ܐܬܘܪ܂ ܘܥܠ ܟܠ ܕܐܬܢܩܦܬ ܒܦܬܟܪ̈ܝܗܘܢ ܘܐܬܛܘܫܬ܂  80:32 ܘܙܢܝܘܬܗܿ ܕܒܡܨܪܝܢ ܠܐ ܫܒܩܬ܂ ܡܛܠ ܕܠܗܿ ܨܥܪܘ ܒܛܠܝܘܬܗܿ܂ ܘܗܢܘܢ ܒܬܠܘܗܿ܂ ܘܐܪܡܝܘ ܥܠܝܗܿ ܙܢܝܘܬܗܘܢ܂  90:32 ܡܛܠ ܗܢܐ ܗܐ ܐܫܠܡܿܬܗܿ ܒܐܝܕܐ ܕܪ̈ܚܡܝܗܿ܂ ܒܐܝܕܐ ܕܒܢܝ ܐܬܘܪ ܕܐܬܢܩܦܬ ܠܗܘܢ܂  01:32 ܗܢܘܢ ܓܠܘ ܦܘܪܣܝܗܿ܂ ܘܕܒܪܘ ܒ̈ܢܝܗܿ ܘܒܢ̈ܬܗܿ܂ ܘܠܗܿ ܩܛܠܘ ܒܚܪܒܐ܂ ܘܗܘܬ ܬܡܢ ܡܡܠܠܐ ܠܢܫ̈ܐ܂ ܘܕܝ̈ܢܐ ܥܒܕܘ ܒܗܿ܂  11:32 ܘܚܙܬ ܚܬܗܿ ܐܗܠܝܒܐ܂ ܘܚܒܠܬ/ܘܩܒܠܬ#3#/ ܢܩܦܗܿ ܝܬܝܪ ܡܢܗܿ܂ ܘܙܚܘܬܗܿ ܝܬܝܪ ܡܢ ܙܢܝܘܬܐ ܕܚܬܗܿ܂  21:32 ܠܒܢ̈ܝ ܐܬܘܪ ܢܩܦܬ܂ ܠܡܪ̈ܘܬܐ ܘܠܫ̈ܠܝܛܢܐ ܕܩܪ̈ܝܒܝܢ ܠܗܿ܂ ܦܪ̈ܫܐ ܠܒܝܫ̈ܝ/ܠܒܫ̈ܝ#3#/ ܬܟܠܬܐ ܘܪ̈ܟܒܝ ܪ̈ܟܫܐ܂ ܟܠܗܘܢ ܓܕܘ̈ܕܐ ܐܢܘܢ ܕܪܓܬܐ܂  31:32 ܘܚܙܿܝܬ ܕܐܬܛܢܦܬ ܐܘܪܚܐ ܕܬܪ̈ܬܝܗܝܢ܂  41:32 ܘܐܬܬܘܣܦ ܥܠ ܙܢܝܘܬܗܝܢ܂ ܘܚ̈ܙܝ ܓܒܪ̈ܐ ܕܨܝܪ̈ܝܢ ܒܐܣܬܐ܂ ܨ̈ܠܡܐ ܕܟ̈ܠܕܝܐ ܕܨܝܪ̈ܝܢ ܒܣܡ̈ܡܢܐ܂  51:32 ܘܚܙܝܩܝܢ ܡܚ̈ܙܩܬܐ ܒܚ̈ܨܝܗܘܢ܂ ܘܥܪ̈ܩܐ ܩܛܝܪ̈ܢ ܒܪ̈ܝܫܝܗܘܢ܂ ܚܙܘܐ ܐܢܘܢ ܕܓܒܪ̈ܐ ܟܠܗܘܢ܂ ܕܡܘܬܐ ܐܢܘܢ ܕܒܢ̈ܝ ܒܒܠ ܘܕܟ̈ܠܕܝܐ܂ ܐܪܥܐ ܕܐܬܝܠܕܘ ܒܗܿ܂  61:32 ܘܐܬܢܩܦܬ ܠܗܘܢ ܒܚܙܘܐ ܕܥܝ̈ܢܝܗܿ܂ ܘܫܕܪܬ ܥܠܝܗܘܢ ܡܠܐ̈ܟܐ ܠܐܪܥܐ ܕܟ̈ܠܕܝܐ܂  71:32 ܘܐܬܘ ܠܘܬܗܿ ܒܢ̈ܝ ܒܒܠ ܠܡܕܡܟ ܥܡܗܿ܂ ܘܛܢܦܘܗܿ ܒܙܢܝܘܬܗܘܢ ܘܐܬܛܢܦܬ ܒܗܘܢ܂ ܘܢܕܬ ܢܦܫܗܿ ܡܢܗܘܢ܂  81:32 ܘܓܠܬ ܙܢܝܘܬܗܿ ܘܓܠܬ ܦܘܪܣܝܗܿ܂ ܘܢܕܬ ܢܦܫܝ ܡܢܗܿ܂ ܐܝܟ ܕܢܕܬ ܢܦܫܝ ܡܢ ܚܬܗܿ܂  91:32 ܘܐܣܓܝܬ ܙܢܝܘܬܗܿ܂ ܘܐܬܕܟܪܬ ܝܘܡ̈ܬܐ ܕܛܠܝܘܬܗܿ ܕܙܢܝܬ ܒܐܪܥܐ ܕܡܨܪܝܢ܂  02:32 ܘܐܬܢܩܦܬ ܠܥܒ̈ܕܝܗܘܢ܂ ܕܒܣܪܗܘܢ ܐܝܟ ܒܣܪܐ ܗܘ ܕܚܡܪܐ܂ ܘܚ̈ܢܝܗܘܢ ܐܝܟ ܚ̈ܢܐ ܕܪ̈ܟܫܐ܂  12:32 ܘܦܩܕܬܝ ܥܘܼܠܐ ܕܛܠܝܘܬܟܝ ܟܕ ܐܬܒܬܠܬܝ ܒܡܨܪܝܢ܂ ܘܐܬܡܪܣܘ ܬ̈ܕܝ ܛܠܝܘܬܟܝ܂  22:32 ܡܛܠ ܗܢܐ ܐܗܠܝܒܐ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܡܥܝܪ ܐܢܐ ܥܠܝܟܝ ܠܟܠܗܘܢ ܪ̈ܚܡܝܟܝ ܕܢܕܬ ܢܦܫܟܝ ܡܢܗܘܢ܂ ܘܐܝܬܐ ܐܢܘܢ ܥܠܝܟܝ܂  32:32 ܘܢܚܕܪܘܢܟܝ ܒܢ̈ܝ ܒܒܠ ܘܟܠܗܘܢ ܟ̈ܠܕܝܐ ܘܦܘܛ ܘܠܘܕ ܘܩܘܥ܂ ܘܟܠܗܘܢ ܒܢ̈ܝ ܐܬܘܪ ܥܡܗܘܢ ܓܕܘ̈ܕܐ ܕܪܓܬܐ ܡܪ̈ܘܬܐ ܘ̈ܫܠܝܛܢܐ܂ ܟܠܗܘܢ ܓܒܪ̈ܐ ܕܩܕܪ ܪ̈ܟܒܝ ܪ̈ܟܫܐ  42:32 ܘܢܐܬܘܢ ܥܠܝܟܝ ܟܕ ܡܙܝܢܝܢ܂ ܒܡܪ̈ܟܒܬܐ ܘܒ̈ܓܝܓܠܐ ܘܒܟܢ̈ܫܐ ܕܥܡ̈ܡܐ܂ ܒ̈ܢܝܙܟܐ ܘܒܣܟܪ̈ܐ/ܘܣܟܪ̈ܐ#3#/ ܘܒܣܢܘܪ̈ܬܐ/ܘܣܢܘܪ̈ܬܐ#3#/ ܢܟܪܟܘܢܟܝ܂ ܘܐܬܠ ܩܕܡܝܗܘܢ ܕܝܢ̈ܐ܂ ܘܢܕܘܢܘܢܟܝ ܒܕܝܢ̈ܝܗܘܢ܂  52:32 ܘܐܬܠ ܒܟܝ ܛܢܢܝ܂ ܘܢܬܒܪܘܢ ܢܚܝܪ̈ܝܟܝ ܒܚܡܬܐ܂ ܘܐ̈ܕܢܝܟܝ ܢܥܩܪܘܢ܂ ܘܚܪܬܟܝ ܒܚܪܒܐ ܬܦܠ܂ ܗܢܘܢ ܢܕܒܪܘܢ ܒܢܝܟܝ ܘܒܢ̈ܬܟܝ܂ ܘܚܪܬܟܝ ܬܬܐܟܠ ܒܢܘܪܐ܂  62:32 ܘܢܣܒܘܢ ܡܐ̈ܢܐ ܕܫܘܒܚܟܝ ܘܢܫܠܚܘܢܟܝ ܠܒܘܫ̈ܝܟܝ܂  72:32 ܘܐܒܛܠ ܬܪܥܝܬܟܝ ܡܢܟܝ܂ ܘܙܢܝܘܬܟܝ ܡܢ ܐܪܥܐ ܕܡܨܪܝܢ܂ ܘܠܐ ܬܪܝܡܝܢ ܥܝܢ̈ܝܟܝ ܥܠܝܗܘܢ܂ ܘܠܡܨܪܝܢ ܬܘܒ ܠܐ ܬܬܕܟܪܝܢ܂  82:32 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܡܫܠܡ ܐܢܐ ܠܟܝ ܒܝܕ ܐܝܠܝܢ ܕܣܢܝܬܝ܂ ܒܝܕ ܐܬܘܪ̈ܝܐ ܕܢܕܬ/ܢܕܬ#3#/ ܢܦܫܟܝ ܡܢܗܘܢ܂  92:32 ܘܢܡܚܘܢܟܝ ܒܣܢܐܬܗܘܢ܂ ܘܢܣܒܘܢ ܟܘܠܗܿ ܠܐܘܬܟܝ܂ ܘܢܫܒܩܘܢܟܝ ܥܪܛܠ ܘܥܪܝܬ܂ ܘܢܬܓܠܐ ܦܘܪܣܝܐ ܕܙܢܝܘܬܟܝ ‍<‍ܒܣܢܐܬܗܘܢ#3#‍>‍ ܘܕܥܘܼܠܟܝ/ܘܥܘܠܟܝ#3#/܂  03:32 ܘܒܙܢܝܘܬܟܝ ܐܬܥܒܕ ܠܟܝ ܗܠܝܢ܂ ܕܙܢܝܬܝ ܒܬܪ ܥܡ̈ܡܐ ܘܐܬܛܢܦܬܝ ܒܦܬܟܪ̈ܝܗܘܢ܂  13:32 ܘܥܠ ܕܗܠܟܬܝ ܒܐܘܪ̈ܚܬܗܿ ܕܚܬܟܝ܂ ܐܬܠ ܟܣܗܿ ܒܐ̈ܝܕܝܟܝ܂  23:32 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܟܣܐ ܕܚܬܟܝ ܬܫܬܝܢ܂ ܥܡܝܩܐ ܘܪܘܝܚܐ܂ ܘܬܗܘܝܢ ܠܓܘܚܟܐ ܘܠܡܘܝܩܐ ܪܒܐ ܘܓܡܝܪܐ܂  33:32 ܪܘܝܘܬܐ ܘܕܐܘܘܐܢܐ ܬܬܡܠܝܢ܂ ܟܣܐ ܕܬܡܗܐ ܘܕܚܒܠܐ܂ ܟܣܐ ܕܚܬܟܝ ܫܡܪܝܢ܂  43:32 ܬܫܬܝܢܗ ܘܬܡܨܝܢܗ܂ ܘܣܥܪܟܝ ܬܓܙܝܢ ܘܬܕܝ̈ܟܝ ܬܩܛܥܝܢ܂ ܡܛܠ ܕܐܢܐ ܡܠܠܿܬ ܐܡܿܪ ܡܪܐ ܡܪ̈ܘܬܐ܂  53:32 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܛܥܝܬܝܢܝ ܘܐܫܬܕܝܬܝ ܒܬܪ ܕܚ̈ܠܬܟܝ܂ ܐܦ ܐܢܬܝ ܩܒܠܝ ܥܘܼܠܟܝ ܘܙܢܝܘܬܟܝ܂  63:32 ܘܐܡܪ ܠܝ ܡܪܝܐ܂ ܒܪܢܫܐ܂ ܕܘܢ ܠܐܗܠܐ ܘܠܐܗܠܝܒܐ܂ ܘܚܘܐ ܐ̈ܢܝܢ ܛܢܦܘܬܗܝܢ܂  73:32 ܕܓܪ ܘܕܡܐ ܐܝܬ ܒܐܝ̈ܕܝܗܝܢ܂ ܘܒܦܬܟܪ̈ܝܗܝܢ ܓܪ܂ ܘܒܢܝܗܝܢ ܕܝܠܕ ܠܝ܂ ܐ̈ܘܩܕܝܢ ܠܗܘܢ ܒܢܘܪܐ܂  83:32 ܘܗܕܐ ܐܚܪܬܐ ܕܥܒܕ ܠܝ܂ ܛܢܦ ܡܩܕܫܝ ܒܗ ܒܝܘܡܐ ܗܿܘ܂ ܘܫ̈ܒܝ ܛܘܫ܂  93:32 ܘܟܕ ܢܟܣ ܗ̈ܘܝ ܒܢܝܗܝܢ ܠܦܬܟܪ̈ܝܗܝܢ܂ ܥܠ ܠܡܩܕܫܝ ܒܗ ܒܝܘܡܐ ܗܿܘ ܘܛܘܫ̈ܝܗܝ܂ ܗܟܢܐ ܥܒܕ ܒܓܘ ܒܝܬܝ܂  04:32 ܘܐܦ ܫܠܚ ܥܠ ܓܒܪ̈ܐ ܕܐܬܿܝܢ ܠܘܬܗܝܢ ܡܢ ܪܘܚܩܐ܂ ܗܿܢܘܢ ܕܫܕܪ ܥܠܝܗܘܢ ܡܠܐ̈ܟܐ܂ ܘܟܕ ܐܬܘ ܒܪܫܥܬܗ ܣܚ̈ܝ ܘܟܚܠ ܥܝܢ̈ܝܗܝܢ܂ ܘܐܨܛܒܬ ܨܒܬܗܝܢ܂  14:32 ܘܝܬܒ ܥܠ ܥܪ̈ܣܬܐ ܕܩܪ̈ܝܡܢ܂ ܘܦܬܘܪ̈ܐ ܐܣܬܕܪܘ ܩܕܡܝܗܝܢ܂ ܘܡܫܚܝ ܘܒܣ̈ܡܝ ܫܩܠ ܥܠܝܗܝܢ܂  24:32 ܘܩܠܐ ܕܚܕܘܬܗܝܢ ܐܿܙܠ ܗܘܐ܂ ܘܐܦ ܕܓܒܪ̈ܐ ܕܐܬܘ ܡܢ ܫܒܐ ܘܡܢ ܡܕܒܪܐ܂ ܘܐܪܡܝܘ ܫܐܪ̈ܐ ܒܐ̈ܝܕܝܗܝܢ܂ ܘܟܠܝܠܐ ܕܫܘܒܚܐ ܒܪ̈ܝܫܝܗܝܢ܂  34:32 ܘܐܿܡܪܬ ܒܗܠܝܢ ܓܪ܂ ܘܒܥܿܒ̈ܕܐ ܕܙܢܝ̈ܬܐ ܙܢ̈ܝ܂  44:32 ܘܥܐܿܠܝܢ ܗܘܘ ܠܘܬܗܝܢ ܐܝܟ ܕܥܐܿܠܝܢ ܠܘܬ ܐܢܬܬܐ ܙܢܝܬܐ܂ ܗܟܢܐ ܥܐܿܠܝܢ ܗܘܘ܂ ܥܠ/ܠܘܬ#3#/ ܐܗܠܐ ܘܥܠ ܐܗܠܝܒܐ܂ ܢܫ̈ܐ ܙܢܝ̈ܬܐ܂  54:32 ܘܓܒܪ̈ܐ ܙܕܝܩ̈ܐ ܢܕܘܢܘܢ ܐܢܝ̈ܢ܂ ܕܝܢܐ ܕܓܝܪ̈ܬܐ ܘܕܝܢܐ ܕܐܝܠܝܢ ܕܐ̈ܫܕܢ ܕܡܐ܂ ܡܛܠ ܕܓܝܪ̈ܬܐ ܐ̈ܢܝܢ ܘܕܡܐ ܐܝܬ ܒܐ̈ܝܕܝܗܝܢ܂  64:32 ܡܛܘܠ ܕܗܟܢܐ ܐܡܿܪ ܡܪܐ ܡܪ̈ܘܬܐ܂ ܐܣܩ ܥܠܝܗܝܢ ܟܢܘܫܝܐ܂ ܘܗܒ ܐܢܝ̈ܢ ܠܙܘܥܬܐ ܘܠܒܙܬܐ܂  74:32 ܘܢܪܓܘܡ ܐܢܝ̈ܢ ܟܢܫܐ ܒܟܐ̈ܦܐ܂ ܘܢܡܚܘܢ ܐܢܝ̈ܢ ܒܣ̈ܝܦܝܗܘܢ܂ ܘܠܒܢܝܗܝܢ ܘܠܒܢܬ̈ܗܝܢ ܢܩܛܠܘܢ܂ ܘܒܬ̈ܝܗܝܢ ܢܘܩܕܘܢ ܒܢܘܪܐ܂  84:32 ܘܐܒܛܠ ܥܘܼܠܐ ܡܢ ܐܪܥܐ܂ ܘܢܬܪ̈ܕܝܢ ܟܠܗܝܢ ܢܫ̈ܐ܂ ܘܠܐ ܢܥܒ̈ܕܢ ܐܝܟ ܙܢܝܘܬܟܝܢ܂  94:32 ܘܐܬܠ ܙܢܝܘܬܟܝܢ ܥܠܝܟܝܢ܂ ܘܚ̈ܛܗܐ ܕܦܬܟܪ̈ܝܟܝܢ ܬܩ̈ܒܠܢ܂ ܘܬ̈ܕܥܢ ܕܐܢܐ ܐܢܐ ܡܪܝܐ܂  10:42 ܘܗܘܐ ܥܠܝ ܦܬܓܡܗ ܕܡܪܝܐ ܒܫܢܬܐ ܬܫܝܥܝܬܐ܂ ܒܥܣܪܬܐ ܒܝܪܚܐ ܕܥܣܪܐ ܠܡܐܡܪ܂  20:42 ܒܪ ܐܢܫܐ܂ ܟܬܘܒ ܠܟ ܫܡܗ ܕܝܘܡܐ ܗܢܐ܂ ܕܣܿܡܟ ܡܠܟܐ ܕܒܒܠ ܠܐܘܪܫܠܡ ܒܗ ܒܝܘܡܐ ܗܢܐ܂  30:42 ܘܐܡܬܠ ܡܬܠܐ ܥܠ ܒܝܬܐ ܡܡܪܡܪܢܐ ܘܐܡܪ ܠܗܘܢ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܬܦܝ ܩܕܣܐ ܘܣܘܟ ܒܗ ܡ̈ܝܐ܂  40:42 ܘܐܪܡܐ ܒܗ ܢܩܣ̈ܐ ܕܛܒܝ̈ܢ ܘܫܡܝܢ̈ܝܢ܂ ܟܬܦܐ ܕܫܡܝܛ ܓܪܡܗܿ܂  50:42 ܡܢ ܓܒ̈ܝܐ ܕܥܢܐ܂ ܘܓܪ̈ܡܐ ܬܚܝܬ ܩܕܣܐ ܫܓܘܪ ܐܢܘܢ܂ ܘܐܘܩܕ ܐܢܘܢ ܬܚܘܬܘܗܝ܂  60:42 ܡܛܠ ܕܗܟܢܐ ܐܡܿܪ ܡܪܐ ܡܪ̈ܘܬܐ܂ ܐܘ ܡܕܝܢܬܐ ܕܕܡܐ ܕܩܕܣܐ ܬܦܐ ܒܗܿ܂ ܘܥܘܼܠܗܿ ܠܐ ܢܦܩ ܡܢܗܿ ܗܕܡ ܗܕܡ ܦܘܣܩܘܗܿ/ܦܣܩܘܗܝ#3#/܂ ܘܦܣܐ ܠܐ ܢܦܠ ܥܠܝܗܿ܂  70:42 ܡܛܠ ܕܕܡܗܿ ܒܓܘܗܿ ܗܘܐ܂ ܘܥܠ ܟܐܦܐ ܣܡܿܬܗ܂ ܘܠܐ ܐܫܕܬܗ ܒܐܪܥܐ ܕܠܐ ܢܬܟܣܐ ܥܠܘܗܝ ܥܦܪܐ܂  80:42 ܕܬܣܩ ܚܡܬܐ ܠܦܘܪܥܢܘܬܐ܂ ܝܗܿܒܬ ܕܡܗܿ ܥܠ ܟܐܦܐ ܫܥܝܥܬܐ ܕܠܐ ܢܬܟܣܐ܂  90:42 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܐܘ ܡܕܝܢܬܐ ܕܕܡܐ܂ ܐܢܐ ܐܘܪܒ ܡܥܡܪܐ܂  01:42 ܘܐܣܓܐ ܩܝܣ̈ܐ܂ ܘܐܫܒܘܩ ܢܘܪܐ ܘܢܒܫܠ ܒܣܪܐ܂ ܘܐܪܬܚ ܪܬܚܐ ܘܓܪ̈ܡܐ ܢܐܩܕܘܢ܂  11:42 ܘܐܩܝܡܝܘܗܝ ܪܬܚܐ ܥܠ ܓܘܡܪ̈ܐ܂ ܕܢܚܡ ܘܢܬܦܫܪ ܢܚܫܗܿ܂ ܘܬܬܡܣܐ ܒܓܘܗܿ ܛܢܦܘܬܗܿ܂ ܘܢܫܠܡ ܦܘܪܥܢܗܿ܂  21:42 ܐܝܟ ܬܐ̈ܢܐ ܟܪ̈ܝܗܬܐ܂ ܘܠܐ ܢܦܘܩ ܡܢܗܿ ܣܘܓܐܐ ܕܥܘܼܠܗܿ܂ ܐܠܐ ܒܢܘܪܐ ܢܗܘܐ ܦܘܪܥܢܗܿ܂  31:42 ܥܠ ܕܐܬܛܢܦܬܝ ܒܙܢܝܘܬܐ܂ ܘܥܠ ܕܕܟܝܿܬܝ ܘܠܐ ܐܬܕܟܝܬܝ ܡܢ ܛܢܦܘܬܟܝ/ܛܡܘܬܟܝ#3#/܂ ܬܘܒ ܠܐ ܬܬܕܟܝܢ܂ ܥܕܡܐ ܕܐܢܝܚ ܒܟܝ ܚܡܬܝ܂  41:42 ܐܢܐ ܡܪܝܐ ܐܡܿܪܬ܂ ܘܡܝܬܐ ܐܢܐ ܘܥܒܿܕ ܐܢܐ܂ ܘܠܐ ܐܪܚܦ ܘܠܐ ܐܚܘܣ ܘܠܐ ܐܪܚܡ܂ ܘܐܝܟ ܐܘܪ̈ܚܬܟܝ ܘܐܝܟ ܨܢ̈ܥܬܟܝ ܐܕܘܢܟܝ܂ ܐܡܿܪ ܡܪܐ ܡܪ̈ܘܬܐ܂  51:42 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  61:42 ܒܪܢܫܐ܂ ܗܐ ܢܣܿܒ ܐܢܐ ܡܢܟ ܪܓܬܐ ܕܥܝܢ̈ܝܟ ܒܡܚܘܬܐ ܕܡܢ ܫܠܝ܂ ܘܠܐ ܬܪܩܕ ܘܠܐ ܬܒܟܐ܂ ܘܠܐ ܬܫܠܚ/ܬܫܚܠ#3#/ ܕܡܥܬܟ܂  71:42 ܐܠܐ ܐܫܬܢܩ ܒܕܡܐ ܕܡܝ̈ܬܐ܂ ܘܒܝܬ ܒܟ̈ܐ ܠܐ ܬܥܒܕ܂ ܘܡܐ̈ܢܝܟ ܚܙܘܩ ܥܠܝܟ܂ ܘܡܣ̈ܢܝܟ ܣܝܡ ܒܪ̈ܓܠܝܟ܂ ܘܠܐ ܬܬܥܛܦ ܥܠ ܣ̈ܦܘܬܟ܂ ܘܠܚܡܐ ܕܒܢܝܢܫ̈ܐ ܠܐ ܬܐܟܘܠ܂  81:42 ܘܐܡܿܪܬ ܒܨܦܪܐ ܠܥܡܐ܂ ܘܡܝܬܬ ܐܢܬܬܝ ܒܪܡܫܐ܂ ܘܠܨܦܪܗ ܕܝܘܡܐ ܐܚܪܢܐ܂ ܥܒܿܕܬ ܐܝܟ ܕܐܬܦܩܿܕܬ܂  91:42 ܘܐܡܪ ܠܝ ܥܡܐ܂ ܠܐ ܡܚܘܐ ܐܢܬ ܠܢ ܡܿܢܘ ܗܢܐ ܕܥܒܿܕ ܐܢܬ܂  02:42 ܘܐܡܿܪܬ ܠܗܘܢ܂ ܦܬܓܡܗ/ܕܦܬܓܡܗ#3#/ ܗܘ ܕܡܪܝܐ ܗܘܐ/ܕܗܘܐ#3#/ ܥܠܝ ܠܡܐܡܪ܂  12:42 ܐܡܪ ܠܕܒܝܬ ܐܝܣܪܝܠ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܡܛܘܫ ܐܢܐ ܡܩܕܫܝ ܫܘܒܚܐ ܕܥܘܫܢܟܘܢ܂ ܘܪܓܬܐ ܕܥܝܢ̈ܝܗܘܢ ܘܚܘܣܝܐ ܕܢܦܫ̈ܬܟܘܢ܂ ܘܒ̈ܢܝܟܘܢ ܘܒܢ̈ܬܟܘܢ ܕܫܒܿܩܝܢ ܐܢܬܘܢ ܒܚܪܒܐ ܢܦܠܘܢ܂  22:42 ܘܬܥܒܕܘܢ ܐܝܟ ܕܥܒܿܕܬ܂ ܘܥܠ ܣ̈ܦܘܬܟܘܢ ܠܐ ܬܬܥܛܦܘܢ܂ ܘܠܚܡܐ ܕܒܢܝܢܫ̈ܐ ܠܐ ܬܐܟܠܘܢ܂  32:42 ܘܣܥܪܟܘܢ ܠܐ ܢܣܬܦܪ܂ ܘܡܣ̈ܢܝܟܘܢ ܢܗܘܘܢ ܒܪ̈ܓܠܝܟܘܢ܂ ܘܠܐ ܬܒܟܘܢ ܘܠܐ ܬܪܩܕܘܢ܂ ܘܬܬܡܣܘܢ ܒܥܘܼܠܟܘܢ܂ ܘܬܬܒܝܐܘܢ ܐܢܫ ܥܠ ܐܚܘܗܝ܂  42:42 ܘܢܗܘܐ ܠܟܘܢ ܚܙܩܝܐܝܠ ܐܬܐ܂ ܘܐܝܟ ܕܥܒܕ ܗܟܢܐ ܬܥܒܕܘܢ܂ ܘܬܕܥܘܢ ܕܐܢܐ ܐܢܐ ܡܪܐ ܡܪ̈ܘܬܐ ܀  52:42 ܐܢܬ ܕܝܢ ܒܪܢܫܐ܂ ܒܝܘܡܐ ܕܢܣܿܒ ܐܢܐ ܡܢܗܘܢ ܥܘܫܢܐ ܕܚܕܘܬܐ ܕܫܘܒܚܗܘܢ܂ ܘܪܓܬܐ ܕܥܝܢ̈ܝܗܘܢ ܘܚܘܣܝܐ ܕܢܦܫܬ̈ܗܘܢ܂ ܘܒܢܝܗܘܢ ܘܒܢ̈ܬܗܘܢ܂  62:42 ܒܗ ܒܝܘܡܐ ܗܿܘ܂ ܢܐܬܐ ܠܘܬܟ ܡܬܦܨܝܢܐ ܘܢܫܡܥܟ ܒܐ̈ܕܢܝܟ܂  72:42 ܘܢܦܬܚ ܦܘܡܟ ܡܬܦܨܝܢܐ ܒܗ ܒܝܘܡܐ ܗܿܘ܂ ܘܬܡܠܠ ܘܬܘܒ ܠܐ ܬܚܪܫ܂ ܘܬܗܘܐ ܠܗܘܢ ܐܬܐ܂ ܘܢܕܥܘܢ ܕܐܢܐ ܐܢܐ ܡܪܝܐ܂  10:52 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:52 ܒܪ ܐܢܫܐ܂ ܣܝܡ ܐ̈ܦܝܟ ܥܠ ܒ̈ܢܝ ܥܡܘܢ ܘܐܬܢܒܐ ܥܠܝܗܘܢ܂  30:52 ܘܐܡܪ ܠܒܢ̈ܝ ܥܡܘܢ܂ ܫܡܥܘ ܦܬܓܡܗ ܕܡܪܐ ܡܪ̈ܘܬܐ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܐܡܪܬܘܢ ܐܚܢ ܥܠ ܡܩܕܫܝ ܕܐܬܛܘܫ܂ ܘܥܠ ܐܪܥܐ ܕܐܝܣܪܝܠ ܕܚܪܒܬ܂ ܘܥܠ ܕܒܝܬ ܝܗܘܕܐ ܕܐܙܠܘ ܒܫܒܝܬܐ܂  40:52 ܡܛܠ ܗܢܐ ܗܐ ܝܗܿܒ ܐܢܐ ܠܟܝ ܠܒܢ̈ܝ ܡܕܢܚܐ ܠܝܘܪܬܢܐ ܘܢܥܡܪ ܒܟܝ ܚܝܠܗܘܢ܂ ܘܢܩܫܘܢ ܒܟܝ ܡܫ̈ܟܢܝܗܘܢ܂ ܗܢܘܢ ܢܐܟܠܘܢ ܦܐܪ̈ܝܟܝ ܘܗܢܘܢ ܢܫܬܘܢ ܚܠܒܟܝ܂  50:52 ܘܐܬܠܝܗܿ ܠܪܒܬ ܠܪܒܥܐ ܕܓܡ̈ܠܐ܂ ܘܠܒܢ̈ܝ ܥܡܘܢ ܠܡܪܒܥܐ ܕܥܢܐ܂ ܘܬܕܥܘܢ ܕܐܢܐ ܐܢܐ ܡܪܝܐ ܀܂  60:52 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܢܫܩܬܝ ܒܐ̈ܝܕܝܟܝ ܘܪܦܣܬܝ ܒܪ̈ܓܠܝܟܝ܂ ܘܚܕܝܬܝ ܒܢܦܫܟܝ ܥܠ ܐܪܥܐ ܕܐܝܣܪܝܠ܂  70:52 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܐܢܐ ܡܪܝܡ ܐܢܐ ܐܝܕܝ ܥܠܝܟܝ܂ ܘܐܬܠܟܝ ܒܙܬܐ ܠܥܡ̈ܡܐ܂ ܘܐܣܝܦܟܝ ܡܢ ܥܡ̈ܡܐ܂ ܘܐܘܒܕܟܝ ܡܢ ܡܕܝܢ̈ܬܐ ܘܐܚܪܒܟܝ܂ ܘܬܕܥܝܢ ܕܐܢܐ ܐܢܐ ܡܪܝܐ܂  80:52 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܐܡܪ ܡܘܐܒ ܘܣܥܝܪ܂ ܗܐ ܒܟܠܗܘܢ ܥܡ̈ܡܐ ܒܝܬ/ܕܒܝܬ#3#/ ܝܗܘܕܐ܂  90:52 ܡܛܠ ܗܐ ܡܪܬܥ/ܡܬܪܥ#3#/ ܐܢܐ ܟܬܦܗ ܕܡܘܐܒ ܡܢ ܡܕܝܢ̈ܬܐ܂ ܡܢ ܡܕܝܢ̈ܬܗ ܘܡܢ ܚܕܪ̈ܘܗܝ܂ ܫܘܒܚܐ ܕܐܪܥܐ ܕܒܝܬ ܐܫܝܡܘܢ܂ ܘܕܒܥܠܡܘܢ ܘܕܩܘܪܝܬܝܡ/ܘܩܘܪܝܬܝܡ#3#/܂  01:52 ܕܒܢ̈ܝ ܡܕܢܚܐ ܘܕܒܢ̈ܝ ܥܡܘܢ ܐܬܠܝܗܿ ܠܝܘܪܬܢܐ܂ ܕܠܐ ܬܬܕܟܪ ܪܒܬ ܕܒܢ̈ܝ ܥܡܘܢ ܒܥܡ̈ܡܐ܂  11:52 ܘܒܡܘܐܒ ܐܥܒܕ ܕܝܢܐ܂ ܘܬܕܥܘܢ ܕܐܢܐ ܐܢܐ ܡܪܝܐ܂  21:52 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܥܒܕ ܐܕܘܡ ܦܘܪܥܢܐ ܠܕܒܝܬ ܝܗܘܕܐ܂ ܘܐܠܡ ܐܠܡܐ ܘܛܢܘ ܒܗܘܢ܂  31:52 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܐܢܐ ܡܪܝܡ ܐܢܐ ܐܝܕܝ ܥܠ ܐܕܘܡ܂ ܘܡܘܒܕ ܐܢܐ ܡܢܗܿ ܒܢ̈ܝ ܐܢܫܐ ܘܒܥܝܪܐ܂ ܘܐܥܒܕܝܗܿ ܠܚܘܕܒܐ ܡܢ ܬܝܡܢ ܘܕܪܢ܂ ܘܒܚܪܒܐ ܬܦܠ܂  41:52 ܘܐܥܒܕ ܦܘܪܥܢܝ ܒܐܕܘܡ܂ ܒܝܕ ܥܡܝ ܐܝܣܪܝܠ܂ ܘܢܬܦܪܥܘܢ ܡܢ ܐܕܘܡ ܐܝܟ ܪܘܓܙܝ ܘܐܝܟ ܚܡܬܝ܂ ܘܢܕܥܘܢܗ ܠܦܘܪܥܢܝ ܐܡܿܪ ܡܪܐ ܡܪ̈ܘܬܐ ܀  51:52 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܥܒܕܘ ܦܠܫ̈ܬܝܐ ܦܘܪܥܢܐ܂ ܘܐܬܦܪܥܘ ܦܘܪܥܢܐ ܒܪܓܬܐ ܕܢܦܫܗܘܢ܂ ܕܢܚܒܠܘܢ ܪܚܡܘܬܐ ܕܥܠܡ܂  61:52 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܡܪܝܡ ܐܢܐ ܐܝܕܝ ܥܠ ܦܠܫܬ̈ܝܐ܂ ܘܡܘܒܕ ܐܢܐ ܠܩܪ̈ܛܐ܂ ܘܡܘܒܕ ܐܢܐ ܫܪܟܐ ܕܣܦܪ̈ܝ ܝܡܐ܂  71:52 ܘܐܥܒܕ ܡܢܗܘܢ ܦܘܪ̈ܥܢܝ ܪ̈ܘܪܒܐ ܒܡܟܣܢܘܬܐ ܘܒܪܘܓܙܐ܂ ܘܢܕܥܘܢ ܕܐܢܐ ܐܢܐ ܡܪܝܐ܂ ܡܐ ܕܥܒܿܕܬ ܡܢܗܘܢ ܦܘܪ̈ܥܢܝ ܀ ܀܂  10:62 ܘܒܫܢܬ ܚܕܥܣܪ̈ܐ ܒܚܕ ܒܝܪܚܐ܂ ܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:62 ܒܪ ܐܢܫܐ܂ ܥܠ ܕܐܡܪܬ ܨܘܪ ܥܠ ܐܘܪܫܠܡ ܐܚܢ܂ ܐܬܬܒܪܘ ܬܪ̈ܥܐ ܕܥܡ̈ܡܐ ܘܦܢܘ ܠܘܬܝ܂ ܘܚܪܒܬ ܘܨܕܬ܂  30:62 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܐܢܐ ܥܠܝܟܝ ܨܘܪ܂ ܘܐܣܩ ܥܠܝܟܝ ܥܡ̈ܡܐ ܣ̈ܓܝܐܐ܂ ܐܝܟ ܕܣܿܠܩ ܝܡܐ ܒ̈ܓܠܠܘܗܝ܂  40:62 ܘܢܚܒܠܘܢ ܫܘܪ̈ܝܗܿ ܕܨܘܪ ܘܢܣܚܦܘܢ ܡ̈ܓܕܠܝܗܿ܂ ܘܢܥܩܪܘܢ ܥܦܪܗܿ ܡܢܗܿ܂ ܘܐܥܒܕܝܗܿ ܐܝܟ ܟܐܦܐ ܫܥܝܥܬܐ܂  50:62 ܘܒܝܬ ܡܫܛܚ̈ܐ ܬܗܘܐ ܠܡܣ̈ܝܕܬܐ ܒܓܘ ܝܡܐ܂ ܡܛܠ ‍<‍ܗܢܐ#3#‍>‍ ܕܐܢܐ ܡܿܠܠܬ ܐܡܿܪ ܡܪܐ ܡܪ̈ܘܬܐ܂ ܘܬܗܘܐ ܒܙܬܐ ܠܥܡ̈ܡܐ܂  60:62 ܘܒܢ̈ܬܗܿ ܕܒܕܒܪܐ ܒܚܪܒܐ ܢܬܩ̈ܛܠܢ܂ ܘܢܕ̈ܥܢ ܕܐܢܐ ܐܢܐ ܡܪܝܐ܂  70:62 ܡܛܠ ܕܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܐܢܐ ܡܝܬܐ ܐܢܐ ܥܠ ܨܘܪ܂ ܠܢܒܘܟܕܢܨܪ ܡܠܟܐ ܕܒܒܠ܂ ܡܢ ܓܪܒܝܐ ܡܠܟ ܡ̈ܠܟܐ܂ ܒܪ̈ܟܫܐ ܘܒܡܪ̈ܟܒܬܐ ܘܒܦܪ̈ܫܐ܂ ܘܒܟܢܘܫܝܐ ܘܒܥܡܐ ܣܓܝܐܐ܂  80:62 ܒܢ̈ܬܟܝ ܕܒܚܩܠܐ ܒܚܪܒܐ ܢܩܛܠ܂ ܘܢܩܝܡ ܥܠܝܟܝ ܕܘ̈ܩܐ܂ ܘܢܟܡܢ ܥܠܝܟܝ ܟܡܐ̈ܢܐ܂ ܘܢܩܝܡ ܥܠܝܟܝ ܣܟܪ̈ܐ܂  90:62 ܘܫܢܢ̈ܐ ܕܢܝ̈ܙܟܘܗܝ ܢܬܠ ܒܫܘܪ̈ܝܟܝ܂ ܘܡܓܕܠܝ̈ܟܝ ܢܥܩܪܘܢ ܒܣܝ̈ܦܝܗܘܢ܂  01:62 ܡܢ ܗܠܟܬܐ ܕܪ̈ܟܫܗ ܢܟܣܟܝ ܚܠܐ ܘܡܢ ܩܠܐ ܕܦܪ̈ܫܘܗܝ ܘܕܓܝ̈ܓܠܐ ܕܡܪ̈ܟܒܬܗ ܢܙܘܥܘܢ ܫܘܪ̈ܝܟܝ܂ ܘܡܐ ܕܥܐܿܠ ܒܬܪ̈ܥܝܟܝ܂ ܐܝܟ ܗܿܘ ܕܥܐܿܠ ܠܡܕܝܢܬܐ ܡܬܪܥܬܐ܂  11:62 ܘܒܦܪ̈ܣܬܐ ܕܪ̈ܟܫܗ ܢܕܘܫ ܟܠܗܘܢ ܫ̈ܘܩܝܟܝ܂ ܘܢܩܛܠ ܥܡܟܝ ܒܚܪܒܐ/ܒܣܝܦܐ#3#/܂ ܘܥ̈ܠܘܬܐ ܕܥܘܫܢܟܝ ܒܐܪܥܐ ܢܣܚܘܦ܂  21:62 ܘܢܒܙܘܢ ܢܟ̈ܣܝܟܝ ܘܢܫܒܘܢ/ܘܢܒܙܘܢ#3#/ ܩܢܝܢܟܝ ܘܢܣܚܦܘܢ ܫܘܪ̈ܝܟܝ܂ ܘܢܥܩܪܘܢ ‍<‍ܟܠܗܘܢ#3#‍>‍ ܒ̈ܬܐ ܕܪܓܬܟܝ܂ ܘܟܐ̈ܦܝܟܝ ܘܩܝܣ̈ܝܟܝ ܘܥܘܬܪܟܝ ܢܫܕܘܢ ܒܝܡܐ܂  31:62 ܘܐܒܛܠ ܣܘܓܐܐ ܕܙܡܪܟܝ܂ ܘܬܘܒ ܠܐ ܢܫܬܡܥ ܩܠܐ ܕܟܢܪܟܝ܂  41:62 ܘܐܥܒܕܟܝ ܟܐܦܐ ܫܥܝܥܬܐ ܘܡܫ̈ܛܚܐ ܕܡܨ̈ܝܕܬܐ܂ ܘܬܘܒ ܠܐ ܬܬܒܢܝܢ/ܬܬܒܥܝܢ#2#/܂ ܡܛܠ ܕܐܢܐ ܡܠܠܿܬ ܐܡܿܪ ܡܪܐ ܡܪ̈ܘܬܐ܂  51:62 ܗܟܢܐ ܐܡܿܪ ܡܪܐ ܡܪ̈ܘܬܐ ܠܨܘܪ܂ ܡܢ ܩܠܐ ܕܡܦܘܠܬܟܝ ܘܡܢ ܫܘܢܩܐ ܕܩ̈ܛܝܠܝܟܝ܂ ܘܩ̈ܛܠܐ/ܘܩ̈ܛܝܠܐ#3#/ ܕܡܬܩܛܠܝܢ ܒܓܘܟܝ܂ ܢܙܘ̈ܥܢ ܓܙܪ̈ܬܐ܂  61:62 ܘܢܚܬܘܢ ܡܢ ܟܘܪ̈ܣܘܬܗܘܢ ܟܘܠܗܘܢ ܪ̈ܘܪܒܢܐ ܕܝܡܐ/ܕܥܡܐ#3#/܂ ܘܢܫܩܠܘܢ ܡܢܗܘܢ ܐ̈ܣܛܠܝܗܘܢ܂ ܘܢܫܠܚܘܢ ܡܐ̈ܢܐ ܕܨܒܬܗܘܢ܂ ܘܢܠܒܫܘܢ ܙܘܥܬܐ܂ ܘܢܬܒܘܢ ܒܐܪܥܐ ܘܢܬܘܪܘܢ ܘܠܐ ܢܬܬܢܝܚܘܢ܂ ܘܢܬܡܗܘܢ ܥܠܝܟܝ܂  71:62 ܘܢܐܠܘܢ ܥܠܝܟܝ ܐ̈ܘܠܝܬܐ ܘܢܐܡܪܘܢ ܠܟܝ܂ ܐܝܟܢܐ ܐܒܕܬܝ ܥܡܘܪܬܐ ܕܝܡ̈ܡܐ܂ ܡܕܝܢܬܐ ܥܫܝܢܬܐ ܕܥܫܝܢܐ ܗܘܬ ܒܝܡܐ ܗܝ ܘܥܡܘܪ̈ܝܗܿ܂ ܘܐܬܬܒܪܘ ܟܠܗܘܢ ܥܡܘܪ̈ܝܗܿ܂  81:62 ܡܟܝܠ ܢܙܘ̈ܥܢ ܓܙܪ̈ܬܐ ܒܝܘܡܐ ܕܡܦܘܠܬܟܝ܂ ܘܢܬܕܠܚ̈ܢ ܓܙܪ̈ܬܐ ܒܝܘܡܐ ܕܡܦܘܠܬܟܝ܂  91:62 ܗܟܢܐ ܐܡܿܪ ܡܪܐ ܡܪ̈ܘܬܐ ܠܨܘܪ܂ ܡܐ ܕܥܒܿܕܬܟܝ ܡܕܝܢܬܐ ܚܪܒܬܐ ܚܪܒܬܐ ܐܝܟ ܡܕܝܢ̈ܬܐ ܕܠܐ ܐܬܝܬܒ܂ ܡܣܩ ܐܢܐ ܥܠܝܟܝ ܬܗܘܡܐ܂ ܘܢܟܣܘܢܟܝ ܡ̈ܝܐ ܣ̈ܓܝܐܐ܂  02:62 ܘܐܚܬܟܝ ܥܡ ܢܚ̈ܬܝ ܓܘܒܐ ܠܘܬ ܥܡܐ ܕܥܠܡ܂ ܘܐܘܬܒܟܝ ܒܐܪܥܐ ܬܚܬܝܬܐ܂ ܒܚܪ̈ܒܬܐ ܕܡܢ ܥܠܡ ܥܡ ܢܚ̈ܬܝ ܓܘܒܐ܂ ܘܠܐ ܬܬܝܬܒܝܢ܂ ܘܠܐ ܐܥܒܕ ܩܝܡܟܝ ܒܐܪܥܐ ܕܚ̈ܝܐ܂  12:62 ܠܐܒܕܢܐ ܐܬܠܟܝ܂ ܘܬܬܒܥܝܢ ܘܠܐ ܬܫܬܟܚܝܢ ܬܘܒ ܠܥܠܡ܂ ܐܡܿܪ ܡܪܐ ܡܪ̈ܘܬܐ ܀  10:72 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:72 ܐܢܬ ܕܝܢ ܒܪ ܐܢܫܐ܂ ܐܠܝ ܐܘܠܝܬܐ ܥܠ ܨܘܪ܂  30:72 ܘܐܡܪ ܠܨܘܪ ܕܝܬܿܒܐ ܒܡܥܠܢܐ ܕܝܡܐ܂ ܬܐܓܘܪܬܐ ܕܥܡ̈ܡܐ ܘܕܓܙܪ̈ܬܐ/ܘܓܙܪ̈ܬܐ#3#/ ܣ̈ܓܝܐܬܐ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܨܘܪ܂ ܐܢܬܝ ܐܡܪܬܝ ܕܐܢܐ ܐܢܐ ܟܠܝܠܐ ܕܫܘܒܚܐ܂  40:72 ܬܚ̈ܘܡܝܟܝ ܒܠܒܐ ܕܝܡ̈ܡܐ ܘܒ̈ܢܝܟܝ ܫܟܠܠܘ ܫܘܦܪܟܝ܂  50:72 ܥܪ̈ܩܐ ܘܕܦ̈ܐ ܐܝܬܝܘ ܠܟܝ ܡܢ ܣܢܝܪ܂ ܘܐܪ̈ܙܐ ܡܢ ܠܒܢܢ ܢܣܒܘ ܕܢܥܒܕܘܢ ܠܟܝ ‍{‍ܥܕܪ̈ܐ‍}‍‍<‍ܥܪܕ̈ܐ‍>‍܂  60:72 ܘܡܢ ܒ̈ܠܘܛܐ ܕܒܝܫܢ ܥܒܕܘ ܠܩ̈ܝܟܝ܂ ܘܕܦܝ̈ܟܝ ܥܒܕܘ ܕܫܢܐ ܕܦܝܠܐ ܡܢ ܓܙܪ̈ܬܐ ܕܟܬ̈ܝܐ܂  70:72 ܘܩܪ̈ܡܐ ܕܒܘܨܐ ܕܨܒܬܟܝ ܐܝܬܝܘ ܡܢ ܡܨܪܝܢ܂ ܕܢܗܘܐ ܠܟܝ ܐܬܐ܂ ܬܟܠܬܐ ܘܐܪܓܘܢܐ ܐܝܬܝܘ ܠܟܝ ܡܢ ܓܙܪ̈ܬܐ ܕܐܠܣ ܠܬܟܣܝܬܟܝ܂  80:72 ܥܡܘܪ̈ܐ ܕܨܝܕܢ ܘܕܐܪܘܕ/ܘܐܪܘܕ#3#/ ܕܒܪ̈ܝ ܠܩ̈ܝܟܝ܂ ܚܟ̈ܝܡܝܟܝ ܨܘܪ ܗܘܘ ܡ̈ܠܚܝܟܝ܂  90:72 ܣܒ̈ܐ ܕܓܒܠ ܘܚ̈ܟܝܡܝܗܿ ܗܘܘ ܒ̈ܕܩܝ ܒܕܩܝ̈ܟܝ܂ ܣ̈ܦܝܢܐ ܟܠܗܝܢ ܕܝܡܐ ܘܡ̈ܠܚܝܗܝܢ ܗܘܘ ܡܢ ܡܥܪ̈ܒܝܟܝ܂  01:72 ܦܪ̈ܣܝܐ ܘܠܘܕ̈ܝܐ ܘܦܘ̈ܛܝܐ ܓܒܪ̈ܐ ܩܪ̈ܒܬܢܐ ܗܘܘ ܒܚ̈ܝܠܝܟܝ܂ ܣܟܪ̈ܐ ܘܣܢܪ̈ܬܐ ܬܠܘ ܒܟܝ܂ ܘܗܘܘ ܠܟܝ ܫܘܒܚܐ܂  11:72 ܒܢ̈ܝ ܐܪܘܕ ܘܚܝ̈ܠܝܟܝ ܩܝܿܡܝܢ ܗܘܘ ܥܠ ܫܘܪ̈ܝܟܝ ܘܢܿܛܪܝܢ ܡ̈ܓܕܠܝܟܝ/ܒܡ̈ܓܕܠܝܟ#3#/܂ ܫ̈ܠܛܝܗܘܢ ܬܠܘ ܥܠ ܫܘܪ̈ܝܟܝ ܟܕ ܚܕܪܝܢ ܘܫܡܠܝܘ ܫܘܦܪܟܝ܂  21:72 ܬܪܫܝܫ ܒܝܬ ܬܐܓܘܪܬܟܝ ܘܣܘܓܐܐ ܕܥܘܬܪܟܝ܂ ܣܐܡܐ ܘܦܪܙܠܐ ܘܐܢܟܐ ܘܐܒܪܐ ܐܝܬܝܘ ܠܟܝ ܠܙܒܢܼܐ܂  31:72 ܝܘܢ ܘܬܘܒܝܠ ܘܡܫܟ ܬܓܪ̈ܟܝ܂ ܒܢ̈ܦܫܬܐ ܕܒܢ̈ܝ ܐܢܫܐ ܘܡ̈ܐܢܐ ܕܢܚܫܐ܂  41:72 ܡܢ ܒܝܬ ܬܘܓܪܡܐ܂ ܪ̈ܟܫܐ ܘܦܪ̈ܫܐ ܘܟܘ̈ܕܢܘܬܐ ܐܝܬܝܘ ܠܟܝ ܠܙܒܼܢܐ܂  51:72 ܒܢ̈ܝ ܕܪܢ ܬܓܪ̈ܝܟܝ܂ ܘܓܙܪ̈ܬܐ ܣܓܝܐ̈ܬܐ ܒܝܬ ܬܐܓܘܪܬܐ ܕܐ̈ܝܕܝܟܝ܂ ܩܪ̈ܢܬܐ ܕܡܫܚܐ ܘܠܒܘܢܬܐ ܐܝܬܝܘ ܠܟܝ ܩܘܪ̈ܒܢܐ܂  61:72 ܐܕܘܡ ܒܝܬ ܬܐܓܘܪܬܟܝ ܘܣܘܓܐܐ ܕܥܒܿܕܝ̈ܟܝ܂ ܐܪܓܘܢܐ ܘܒܘܨܐ ܘܦܬܟܐ ܘܬܟܠܬܐ ܘܫܪܝܐ ܘܦܬܘܬܟܐ ܐܝܬܝܘ ܠܟܝ ܠܙܒܢܼܐ܂  71:72 ܝܗܘܕܐ ܘܐܪܥܐ ܕܐܝܣܪܐܝܠ܂ ܗܢܘܢ ܐܢܘܢ ܬܓܪ̈ܝܟܝ܂ ܚ̈ܛܐ ܘܪܘܙܐ ܘܕܘܚܢܐ ܘܕܒܫܐ ܘܡܫܚܐ ܘܪ̈ܗܛܢܐ/ܘܐܪ̈ܗܛܢܐ#3#/ ܐܝܬܝܘ ܠܟܝ ܠܙܒܢܼܐ܂  81:72 ܕܪܡܣܘܩ ܒܝܬ ܬܐܓܘܪܬܟܝ ܘܣܘܓܐܐ ܕܥܒܿܕܝ̈ܟܝ ܘܣܘܓܐܐ ܕܥܘܬܪܟܝ܂ ܒܚܡܪܐ ܫܡܝܢܐ ܘܒܥܡܪܐ/ܘܥܡܪܐ#3#/ ܚܘܪܐ܂  91:72 ܘܕܢ ܘܝܘܢ ܡܢ ܐܘܙܠ ܐܝܬܝܘ ܠܟܝ ܠܙܒܢܼܐ ܦܪܙܠܐ ܕܬܦܠܚܝܢ܂ ܘܩܝ̈ܣܐ ܘܩ̈ܢܝܐ ܐܝܬܝܘ ܠܟܝ ܠܙܒܢܼܐ܂  02:72 ܕܪܢ ܒܝܬ ܬܐܓܘܪܬܟܝ܂ ܐܝܬܝܘ ܠܟܝ ܣܘܓܐܐ ܕܒܥܝܪܐ ܛܪܩܬܐ܂  12:72 ܘܕܟܪ̈ܐ ܘܐܡܪ̈ܐ ܘܓ̈ܕܝܐ ܐܝܬܝܘ ܠܟܝ܂  22:72 ܬܓܪ̈ܐ ܕܫܒܐ ܘܕܪܥܡܐ܂ ܒܣ̈ܡܢܐ/ܒܣ̈ܡܡܢܐ#2#/ ܛܪ̈ܩܐ ܘܟܐ̈ܦܐ ܛܒ̈ܬܐ ܘܕܗܒܐ ܐܝܬܝܘ ܠܟܝ ܠܙܒܢܼܐ܂  32:72 ܚܪܢ ܘܟܢܐ ܘܥܕܢ ܬܓܪ̈ܝ ܫܒܐ܂ ܘܐܬܘܪ ܒܝܬ ܬܐܓܘܪܬܟܝ܂  42:72 ܗܠܝܢ ܐܢܘܢ ܬܓܪ̈ܝܟܝ܂ ܕܡܝܬܝܢ ܠܟܝ ܡܐ̈ܢܐ ܕܬܟܠܬܐ ܘܕܦܬܟܐ/ܘܦܬܟܐ#3#/܂ ܘܣ̈ܝܡܬܐ ܛܒ̈ܬܐ ܟܕ ܚ̈ܙܝܘܢ ܒܚ̈ܒܠܐ ܘܒܐ̈ܠܦܐ ܕܥܪܩܐ܂  52:72 ܒ̈ܢܝ ܬܪܫܝܫ ܕܒܡܥܪ̈ܒܟܝ ܐܝܬܝܘ ܠܟܝ ܡܘܒ̈ܠܐ܂ ܘܐܬܡܠܝܬܝ ܘܥܫܢܬܝ ܛܒ܂  62:72 ܘܒܠܒܐ ܕܝܡ̈ܡܐ ܘܒܡ̈ܝܐ ܣܓ̈ܝܐܐ ܐܥܠܘܟܝ ܕܒܪ̈ܝ ܠܩ̈ܝܟܝ܂ ܪܘܚܐ ܕܫܘܒܐ ܬܒܪܬܟܝ ܒܠܒܐ ܕܝܡ̈ܡܐ܂  72:72 ܘܥܘܬܪܟܝ ܘܐܓܪܟܝ ܕܡܢ ܡܥܪ̈ܒܝܟܝ܂ ܟܠܗܘܢ ܓܒܪ̈ܐ ܩܪ̈ܒܬܢܝܟܝ ܘܡܠܚ̈ܝܟܝ ܘܒ̈ܕܩܝ ܒܕܩ̈ܝܟܝ ܕܡܢ ܡܥܪ̈ܒܝܟܝ܂ ܟܠܗܘܢ ܓܒܪ̈ܐ ܩܪ̈ܒܬܢܝܟܝ ܘܟܠܗ ܟܢܫܐ ܕܒܓܘܟܝ܂ ܢܦܠܘܢ ܒܠܒܐ ܕܝܡ̈ܡܐ ܒܝܘܡܐ ܕܡܦܘܠܬܟܝ܂  82:72 ܠܩܠܐ ܕܐܝܠܠܬܐ ܕܣ̈ܦܢܝܟܝ/ܕܣܦ̈ܝܢܝܟܝ#3#/ ܢܙܘܥܘܢ ܕܚܕܪܝܟܝ܂  92:72 ܘܢܚܬܘܢ ܡܢ ܣܦܝܢ̈ܝܗܘܢ ܟܠܗܘܢ ܕܒܪ̈ܝ ܠܩ̈ܐ/ܠܝܩ̈ܝܟܝ#3#/܂ ܘܡ̈ܠܚܐ ܘܟܠܗܘܢ ܣ̈ܦܢܐ ܕܝܡܐ/ܕܝܡܡܐ#3#/ ܒܐܪܥܐ ܢܩܘܡܘܢ܂  03:72 ܘܢܝܠܠܘܢ ܥܠܝܟܝ ܝܠܠܬܐ ܪܒܬܐ ܘܡܪܝܪܬܐ܂ ܘܢܪܡܘܢ ܥܦܪܐ ܒܪ̈ܝܫܝܗܘܢ ܘܢܬܦܠܦܠܘܢ ܒܩܛܡܐ܂  13:72 ܘܢܓܙܘܢ ܥܠܝܟܝ ܪ̈ܝܫܝܗܘܢ ܘܢܬܟܒܢܘܢ ܣܩ̈ܐ܂ ܘܢܒܟܘܢ ܥܠܝܟܝ ܡܪܝܪܐܝܬ ܒܡܪ̈ܩܕܬܐ܂  23:72 ܘܢܐܠܘܢ ܥܠܝܟܝ ܒܢܝܗܘܢ ܐ̈ܘܠܝܬܐ ܘܢܐܡܪܘܢ܂ ܡܿܢ \ܗܝ ܐܝܬ ܗܘܬ /ܐܢܬܝ ܗܘܝܬ#3#/ ܐܝܟ ܨܘܪ ܕܝܬܿܒܐ ܗܘܬ ܒܓܘ ܝܡܐ܂  33:72 ܟܕ ܢܦܩ ܩܢܝܢܟܝ ܡܢ ܝܡܐ܂ ܐܣܒܥܬܝ ܥܡ̈ܡܐ ܣ̈ܓܝܐܐ܂ ܘܡܢ ܣܘܓܐܐ ܕܥܘܬܪܟܝ ܘܕܬܐܓܘܪܬܟܝ ܐܥܬܪܬܝ ܡ̈ܠܟܐ ܕܐܪܥܐ܂  43:72 ܒܙܿܒܢܐ ܕܐܬܬܒܪܬܝ ܘܢܦܠܬܝ ܒܥ̈ܘܡܩܘܗܝ ܕܝܡܐ܂ ܬܐܓܘܪܬܟܝ ܘܟܠܗ ܟܢܫܟܝ ܢܦܠܘ ܒܓܘܟܝ܂  53:72 ܟܠܗܘܢ ܥܡܪ̈ܝ ܓܙܪ̈ܬܐ ܬܡܗܘ ܥܠܝܟܝ܂ ܘܡ̈ܠܟܝܗܘܢ ܬܘܪܘ ܘܕܡܥܘ ܐ̈ܦܝܗܘܢ܂  63:72 ܬܓܪ̈ܐ ܕܥܡ̈ܡܐ ܐܫܪܩܘ ܥܠܝܟܝ܂ ܠܐܒܕܢܐ ܗܘܝܬܝ ܘܠܝܬ ܐܢܬܝ ܠܥܠܡ܂  10:82 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:82 ܒܪܢܫܐ܂ ܐܡܪ ܠܪܒܐ ܕܨܘܪ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܐܬܬܪܝܡ ܠܒܟ ܘܐܡܪܬ ܕܐܠܗܐ ܐܢܐ܂ ܘܡܘܬܒܐ ܕܐܠܗܐ ܝܬܒܿܬ ܒܠܒܐ ܕܝܡ̈ܡܐ܂ ܘܒܪܢܫܐ ܐܢܬ ܘܠܐ ܗܘܝܬ/ܐܢܬ#3#/ ܐܠܗܐ܂ ܘܚܫܒܬ ܠܒܟ ܐܝܟ ܠܒܐ ܕܐܠܗܐ܂  30:82 ܕܠܡܐ ܚܟܝܡ ܐܢܬ ܡܢ ܕܢܝܐܝܠ܂ ܐܘ ܟܣ̈ܝܬܐ ܚܼܙܝܬ ܒܚܟܝܡܘܬܟ܂  40:82 ܘܒܣܘܟܠܟ ܥܒܕܬ ܠܟ ܚܝܠܐ܂ ܘܚܡܠܬ ܣܐܡܐ ܘܕܗܒܐ ܒܝܬ ܓܙܝ̈ܟ܂  50:82 ܒܣܘܓܐܐ ܕܚܟܡܬܟ ܘܕܬܐܓܘܪܬܟ܂ ܐܣܓܝܬ ܥܘܬܪܟ ܘܐܬܬܪܝܡ ܠܒܟ ܒܥܘܬܪܟ܂  60:82 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܚܫܒܬ ܠܒܟ ܐܝܟ ܠܒܐ ܕܐܠܗܐ܂  70:82 ܗܐ ܡܝܬܐ ܐܢܐ ܥܠܝܟ ܢܘܟܪ̈ܝܐ ܥܫ̈ܝܢܐ ܕܥܡ̈ܡܐ܂ ܘܢܫܡܛܘܢ ܣܝ̈ܦܝܗܘܢ ܥܠ ܫܘܦܪܗ ܕܚܟܡܬܟܟ܂ ܘܢܛܢܦܘܢ ܫܘܒܚܟ܂  80:82 ܘܢܚܬܘܢܟ ܠܚܒܠܐ܂ ܘܬܡܘܬ ܡܘܬܐ ܕܩ̈ܛܝܠܐ ܒܠܒܐ ܕܝܡ̈ܡܐ܂  90:82 ܕܠܡܐ ܐܡܿܪ ܐܢܬ ܩܕܡ ܩܛܘ̈ܠܝܟ ܕܐܠܗܐ ܐܢܐ܂ ܡܛܠ ܕܒܪܢܫܐ ܐܢܬ ܒܐܝܕܐ ܕܩ̈ܛܘܠܝܟ ܘܠܐ ܗܘܝܬ ܐܠܗܐ܂  01:82 ܒܐܝܕܐ ܕܥܘܪ̈ܠܐ ܢܘܟܪ̈ܝܐ ܬܡܘܬ܂ ܡܛܠ ܕܐܢܐ ܡܠܿܠܬ ܐܡܿܪ ܡܪܐ ܡܪ̈ܘܬܐ ܀܂  11:82 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  21:82 ܒܪ ܐܢܫܐ܂ ܐܠܝ ܐܘܠܝܬܐ ܥܠ ܡܠܟܐ ܕܨܘܪ ܘܐܡܪ ܠܗ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܐܢܬ ܛܒܥܐ ܐܢܬ ܕܕܡܘܬܐ ܕܡܠܐ ܚܟܡܬܐ܂ ܘܟܠܝܠܐ ܕܫܘܒܚܐ܂  31:82 ܒܥܕܢ ܦܪܕܝܣܗ ܕܐܠܗܐ ܗܘܝܬ܂ ܘܟܠܗܝܢ ܟܐ̈ܦܐ ܛܒ̈ܬܐ ܐܬܚܙܩܬ܂ ܣܪܕܘܢ ܘܩܪܟܕܢܐ ‍<‍ܘܐܝܣܦܘܢ#3#‍>‍ ܘܐܙܡܪܓܕܐ܂ ܘܒܪܘܠܐ ܘܣܦܝܠܐ܂ ܘܐܝܣܦܘܢ ܘܩܪܘܣܛܠܘܣ܂ ܘܡܪ̈ܓܢܝܬܐ ܘܕܗܒܐ ܡܠܝܬ ܒܝܬ ܓܙܝ̈ܟ܂ ܘܟܐ̈ܦܐ ܛܒ̈ܬܐ ܒܝܬ ܚ̈ܡܠܝܟ܂ ܡܢ ܝܘܡܐ ܕܐܬܒܪܝܬ܂  41:82 ܘܗܘܝܬ ܥܡ ܟܪܘܒܐ ܕܡܫܝܚ ܘܡܛܠ܂ ܘܝܗܒܿܬܟ ܒܛܘܪܐ ܕܩܘܕܫܗ ܕܐܠܗܐ܂ ܘܗܘܝܬ ܒܝܢܬ/ܒܝܬ#3#/ ܟܐ̈ܦܐ ܕܢܘܪܐ܂  51:82 ܘܗܠܟܬ ܕܠܐ ܡܘܡ ܒܐܘܪ̈ܚܬܟ܂ ܡܢ ܝܘܡܐ ܕܐܬܒܪܝܬ ܘܥܕܡܐ ܕܐܫܬܟܚ ܒܟ ܥܘܼܠܐ܂  61:82 ܒܣܘܓܐܐ ܕܬܐܓܘܪܬܟ ܡܠܝܬ ܓܘܟ ܥܘܼܠܐ ܘܚܛܝܬ܂ ܘܩܛܠܿܬܟ ܡܢ ܛܘܪܗ ܕܐܠܗܐ܂ ܘܐܘܒܕܟ ܟܪܘܒܐ ܕܡܛܠ ܡܢ ܓܘ ܟܐ̈ܦܐ ܕܢܘܪܐ܂  71:82 ܥܠ ܕܐܬܬܪܝܡ ܠܒܟ ܒܫܘܦܪܟ܂ ܐܬܚܒܠܬ ܚܟܡܬܟ \ܥܡ ܫܘܦܪܟ /ܒܫܘܦܪܟ#3#/܂ ܘܒܐܪܥܐ ܫܕܝܿܬܟ ܩܕܡ ܡ̈ܠܟܐ܂ ܘܝܗܒܿܬܟ ܠܗܘܢ ܠܚܙܘܐ܂  81:82 ܒܣܘܓܐܐ ܕܥܬܟ ܘܒܥܘܼܠܐ ܕܬܐܓܘܪܬܟ ܛܢܦܬ ܡܩܕܫܟ܂ ܐܿܦܩ ܢܘܪܐ ܡܢ ܓܘܟ ܘܗܝ ܬܐܟܠܟ܂ ܘܐܥܒܕܟ ܩܛܡܐ ܒܐܪܥܐ ܠܥܝܢ ܟܠ ܕܚܙܿܝܢ ܠܟ܂  91:82 ܘܟܠ ܕܝܕܥܿܝܢ ܠܟ ܒܝܬ ܥܡ̈̈ܐ ܢܬܡܗܘܢ ܥܠܝܟ܂ ܕܗܿܘܐ ܐܢܬ ܠܐܒܕܢܐ ܘܠܝܬ ܐܢܬ ܠܥܠܡ܂  02:82 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  12:82 ܒܪܢܫܐ܂ ܣܝܡ ܐ̈ܦܝܟ ܠܨܝܕܢ/ܥܠ ܨܝܕܢ#3#/܂ ܘܐܬܢܒܐ ܥܠܝܗܿ܂  22:82 ܘܐܡܪ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܐܢܐ ܥܠܝܟܝ ܨܝܕܢ܂ ܘܐܫܬܒܚ ܒܟܝ ܘܢܕܥܘܢ ܕܐܢܐ ܐܢܐ ܡܪܝܐ܂ ܡܐ ܕܥܒܿܕܬ ܒܗܿ ܕܝܢ̈ܝ ܘܐܬܩܕܫܿܬ ܒܗܿ܂  32:82 ܘܫܿܕܪܬ ܥܠܝܗܿ ܡܘܬܢܐ ܘܕܡܐ ܒܫ̈ܘܩܝܗܿ܂ ܘܢܦܠܘܢ ܚܪ̈ܝܒܝܗܿ ܒܓܘܗܿ ܒܚܪܒܐ ܕܬܚܕܪܝܗ ܘܢܕܥܘܢ ܕܐܢܐ ܐܢܐ ܡܪܝܐ܂  42:82 ܘܬܘܒ ܠܐ ܢܗܘܐ ܠܕܒܝܬ ܐܝܣܪܝܠ ܓ̈ܕܕܐ ܡܪ̈ܝܪܬܐ ܘܟܐܒܐ ܕܡܢܘܠ܂ ܡܢ ܟܠܗܘܢ ܕܚܕܝܪ̈ܝܢ ܠܗܘܢ ܘܡܨܥܪܝܢ ܠܗܘܢ܂ ܘܢܕܥܘܢ ܕܐܢܐ ܐܢܐ ܡܪܐ ܡܪ̈ܘܬܐ ܀܂  52:82 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܡܐ ܕܟܢܫܿܬ ܠܕܒܝܬ ܐܝܣܪܝܠ ܡܢ ܥܡ̈ܡܐ ܕܐܬܒܕܪܘ ܒܝܢܬܗܘܢ܂ ܘܐܬܩܕܫܿܬ ܒܗܘܢ ܠܥܝܢ ܥܡ̈ܡܐ܂ ܘܢܬܒܘܢ ܒܐܪܥܐ ܕܝܗܿܒܬ ܠܥܒܼܕܝ ܝܥܩܘܒ܂  62:82 ܘܢܬܒܘܢ ܒܗܿ ܒܫܠܝܐ܂ ܘܢܒܢܘܢ ܒ̈ܬܐ ܘܢܨܒܘܢ ܟܪ̈ܡܐ ܘܢܬܒܘܢ ܒܣܒܪܐ܂ ܡܐ ܕܥܒܿܕܬ ܕܝ̈ܢܐ ܡܢ ܟܠܗܘܢ ܥܡ̈ܡܐ ܕܚܕܪ̈ܝܗܘܢ ܕܡܗܪ̈ܝܢ ܠܗܘܢ܂ ܘܢܕܥܘܢ ܕܐܢܐ ܐܢܐ ܡܪܝܐ ܐܠܗܗܘܢ܂  10:92 ܒܫܢܬܐ ܥܣܝܪܝܬܐ ܒܝܪܚܐ ܕܥܣܪܐ ܒܬܪܥܣܪܐ܂ ܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:92 ܒܪܢܫܐ ܣܝܡ ܐ̈ܦܝܟ ܥܠ ܦܪܥܘܢ ܡܠܟܐ ܕܡܨܪܝܢ ‍<‍ܘܐܡܪ#3#‍>‍ ܘܐܬܢܒܐ ܥܠܘܗܝ܂ ܘܥܠ ܟܠܗܿ ܡܨܪܝܢ܂  30:92 ܡܠܠ ܘܐܡܪ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܐܢܐ ܥܠܝܟ ܦܪܥܘܢ ܡܠܟܐ ܕܡܨܪܝܢ܂ ܬܢܝܢܐ ܪܒܐ ܕܪܒܝܥ ܒܓܘ ܢܗܪ̈ܘܬܐ܂ ܘܐܡܿܪ ܕܕܝܠܝ/ܕܝܠܝ#3#/ ܗܘ ܢܗܪܐ ܘܐܢܐ ܥܒܿܕܬܗ܂  40:92 ܐܢܐ ܐܪܡܐ ܒܠܡܐ ܒܦܟܝ̈ܟ ܘܐܕܒܩ ܒ̈ܓܦܝܟ ܢܘ̈ܢܐ ܕܢܗܪܟ܂ ܘܐܣܩܟ ܡܢ ܓܘ ܢܗܪܟ܂ ܘܟܠܗܘܢ ܢܘ̈ܢܐ ܕܢܗܪܟ ܒܓܦܝ̈ܟ ܢܕܒܩܘܢ܂  50:92 ܘܐܪܡܝܟ ܒܡܕܒܪܐ ܠܟ ܘܠܟܠܗܘܢ ܢܘ̈ܢܐ ܕܢܗܪܟ܂ ܘܥܠ ܐ̈ܦܝ ܚܩܠܐ ܬܦܠ܂ ܘܠܐ ܬܬܟܢܫ ܘܠܐ ܬܬܚܡܠ܂ ܠܚܝܘܬܐ ܕܕܒܪܐ/ܕܐܪܥܐ#3#/ ܘܠܦܪܚܬܐ ܕܫܡܝܐ ܝܗܒܿܬܟ ܠܡܐܟܘܠܬܐ܂  60:92 ܘܢܕܥܘܢ ܟܠܗܘܢ ‍<‍ܥܡ̈ܡܐ#3#‍>‍ ܥܡܘܪ̈ܝܗܿ ܕܡܨܪܝܢ ܕܐܢܐ ܐܢܐ ܡܪܝܐ܂ ܥܠ ܕܗܘܝܬ ܐܝܟ ܚܘܛܪܐ ܕܩܢܝܐ ܠܕܒܝܬ ܐܝܣܪܝܠ܂  70:92 \ܟܕ ܐܚܕܘܟ /ܘܕܐܚܕܘܟ#3#/ ܒܐ̈ܝܕܝܗܘܢ ܒܙܥܬ ܐ̈ܝܕܝܗܘܢ܂ ܘܟܕ ܐܣܬܡܟܘ ܥܠܝܟ܂ ܐܬܬܒܪܬ ܘܐܪܥܠܬ ܚܨ̈ܝܗܘܢ܂  80:92 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܡܝܬܐ ܐܢܐ ܥܠܝܟ ܚܪܒܐ܂ \ܘܐܘܒܕ ܡܢܟ /ܘܡܘܒܕ ܐܢܐ ܡܢܟܝ#3#/ ܒܢ̈ܝ ܐܢܫܐ ܘܒܥܝܪܐ܂  90:92 ܘܬܗܘܐ ܐܪܥܐ ܕܡܨܪܝܢ ܠܚܒܠܐ ܘܠܚܘܪܒܐ܂ ܘܢܕܥܘܢ ܕܐܢܐ ܐܢܐ ܡܪܝܐ܂ ܥܠ ܕܐܡܿܪܬ ܕܕܝܠܝ/ܕܝܠܝ#3#/ ܗܘ ܢܗܪܐ ܘܐܢܐ ܥܒܿܕܬܗ܂  01:92 ܡܛܠ ܗܢܐ ܗܐ ܐܢܐ ܥܠܝܟ ܘܥܠ ܢܗܪܟ܂ ܘܐܬܠܝܗܿ ܠܐܪܥܐ ܕܡܨܪܝܢ ܠܚܒܠܐ ܘܠܚܘܪܒܐ܂ ܡܢ ܡܓܕܠܐ ܕܣܘܢܐ ܘܥܕܡܐ ܠܬܚܘܡܐ ܕܟܘܫ܂  11:92 ܠܐ ܬܥܒܪ ܒܗܿ ܪܓܠܐ ܕܒܪܢܫܐ܂ ܘܐܦܠܐ ܦܪܣܬܐ ܕܒܥܝܪܐ܂ ܘܠܐ ܬܬܒ ܐܪ̈ܒܥܝܢ ܫ̈ܢܝܢ܂  21:92 ܘܐܬܠܝܗܿ ܠܐܪܥܐ ܕܡܨܪܝܢ ܠܚܒܠܐ ܒܝܢܬ ܡܕܝܢ̈ܬܐ ܕܨ̈ܕܝܢ܂ ܘܢܗ̈ܘܝܢ ܡܕܝܢ̈ܬܗܿ ܠܚܒܠܐ ܐܪ̈ܒܥܝܢ ܫ̈ܢܝܢ܂ ܒܝܢܬ ܡܕܝ̈ܢܬܐ ܕܚܪ̈ܒܢ܂ ܘܐܒܕܪܝܗܿ ܠܡܨܪܝܢ ܒܥܡ̈ܡܐ܂ ܘܐܕܪܐ ܐܢܘܢ ܒܡ̈ܕܝܢܬܐ ܀܂  31:92 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܒܬܪ ܐܪ̈ܒܥܝܢ ܫܢ̈ܝܢ܂ ܐܟܢܫ ܐܢܘܢ ܠܡܨܪ̈ܝܐ ܡܢ ܥܡ̈ܡܐ ܕܐܬܒܕܪܘ ܒܝܢܬܗܘܢ܂  41:92 ܘܐܗܦܟ ܫܒܝܬܗܿ ܕܡܨܪܝܢ܂ ܘܐܘܬܒ ܐܢܘܢ ܒܐܪܥܐ ܕܦܬܪܘܣ܂ ܒܐܪܥܐ ܕܐܙܕܒܢܘ ܡܢܗܿ܂ ܘܢܗܘܘܢ ܬܡܢ ܡܠܟܘܬܐ ܡܟܝܟܬܐ܂  51:92 ܘܬܗܘܐ ܡܟܝܟܐ ܡܢ ܟܠܗܝܢ ܡ̈ܠܟܘܬܐ܂ ܘܬܘܒ ܠܐ ܬܫܬܩܠ ܥܠ ܥܡ̈ܡܐ܂ ܘܐܙܥܪ ܐܢܘܢ ܕܠܐ ܢܫܥܒܕܘܢ ܠܥܡ̈ܡܐ܂  61:92 ܘܬܘܒ ܠܐ ܢܗܘܘܢ ܠܕܒܝܬ ܐܝܣܪܝܠ ܠܣܒܪܐ ܘܠܥܘܗܕܢܐ ܕܥܘܼܠܐ܂ ܥܠ ܕܐܙܠܘ ܒܬܪܗܘܢ܂ ܘܢܕܥܘܢ ܕܐܢܐ ܐܢܐ ܡܪܐ ܡܪ̈ܘܬܐ܂  71:92 ܒܥܣܪ̈ܝܢ ܘܫܒܥ ܫ̈ܢܝܢ܂ ܒܝܪܚܐ ܩܕܡܝܐ ܒܚܕ ܒܝܪܚܐ܂ ܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  81:92 ܒܪܢܫܐ܂ ܢܒܘܟܕܢܨܪ ܡܠܟܐ ܕܒܒܠ܂ ܫܥܒܕ ܠܟܠܗ ܚܝܠܗ ܫܘܥܒܕܐ ܪܒܐ ܥܠ ܨܘܪ܂ ܒܟܠ/ܟܠ#3#/ ܪܝܫ ܩܘ̈ܕܚܬܐ܂ ܘܟܠ ܟܬܦ ܚܠܝܨܐ܂ ܘܐܓܪܐ ܠܐ ܐܬܝܗܒ ܠܗ܂ ܘܠܚܝܠܗ ܡܢ/ܥܠ#3#/ ܨܘܪ ܥܠ ܫܘܥܒܕܐ ܕܫܥܒܕܗ ܀  91:92 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܝܗܿܒ ܐܢܐ ܠܢܒܘܟܕܢܨܪ ܡܠܟܐ ܕܒܒܠ ܐܪܥܐ ܕܡܨܪܝܢ܂ ܘܢܫܩܘܠ ܩܢܝܢܗܿ ܘܢܫܒܐ ܫܒܝܬܗܿ ܘܢܒܘܙ ܒܙܬܗܿ܂ ܘܬܗܘܐ ܐܓܪܐ ܠܚܝܠܗ܂  02:92 ܘܚܠܦ ܦܥܠܘܬܐ ܕܥܒܕ ܒܨܘܪ܂ ܝܗܿܒܬ ܠܗ ܐܪܥܐ ܕܡܨܪܝܢ ܐܡܿܪ ܡܪܐ ܡܪ̈ܘܬܐ܂  12:92 ܒܗ ܒܝܘܡܐ ܗܿܘ܂ ܐܿܕܢܚ ܩܪܢܐ ܠܕܒܝܬ ܐܝܣܪܝܠ܂ ܘܐܦܬܚ ܦܘܡܟ ܒܝܢܬܗܘܢ܂ ܘܢܕܥܘܢ ܕܐܢܐ ܐܢܐ ܡܪܐ ܡܪ̈ܘܬܐ ܀܂  10:03 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:03 ܒܪ ܐܢܫܐ܂ ܐܬܢܒܐ ܘܐܡܪ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܐܝܠܠܘ ܘܐܡܪܘ܂ ܐܘܗܿ ܠܝܘܡܐ܂  30:03 ܕܩܪܝܒ ܗܘ ܝܘܡܐ܂ ܩܪܝܒ ܗܘ ܝܘܡܗ ܕܡܪܝܐ܂ ܝܘܡܐ ܕܥܢܢܐ ܘܙܒܢܐ ܕܥܡ̈ܡܐ܂  40:03 ܘܬܐܬܐ ܚܪܒܐ ܥܠ ܡܨܪܝܢ܂ ܘܢܗܘܐ ܒܘܠܗܝܐ ܒܟܘܫ܂ ܡܐ ܕܢܦܠܘ ܚܪ̈ܝܒܐ ܒܡܨܪܝܢ܂ ܘܢܣܒܘܢ ܥܘܬܪܗܿ ܘܢܥܩܪܘܢ ܫ̈ܬܐܣܝܗܿ܂  50:03 ܘܟܘܫ̈ܝܐ ܘܦܘ̈ܛܝܐ ܘܠܘܒ̈ܝܐ܂ ܘܟܠܗܿ ܥܪܒܝܐ ܘܟܘܒ܂ ܘܒܢ̈ܝ ܐܪܥܐ ܕܩܝܡܐ ܥܡܗܘܢ ܒܚܪܒܐ ܢܦܠܘܢ܂  60:03 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܢܦܠܘܢ ܣܡ̈ܟܝܗܿ ܕܡܨܪܝܢ܂ ܘܢܬܬܒܪ ܚܝܠܐ ܕܥܘܫܢܗܿ܂ ܡܢ ܡܓܕܠܐ ܕܣܘܢܐ ܒܚܪܒܐ ܢܦܠܘܢ ܒܗܿ܂ ܐܡܿܪ ܡܪܐ ܡܪ̈ܘܬܐ܂  70:03 ܘܢܚܪ̈ܒܢ ܒܝܢܬ ܐܪ̈ܥܬܐ ܕܚܪ̈ܒܢ܂ ܘܡܕܝܢ̈ܬܗܝܢ ܒܝܢܬ ܡܕܝܢ̈ܬܐ ܚܪ̈ܒܬܐ ܢܗ̈ܘܝܢ܂  80:03 ܘܢܕܥܘܢ ܕܐܢܐ ܐܢܐ ܡܪܝܐ܂ ‍<‍ܡܐ#3#‍>‍ ܕܫܒܩܿܬ ܢܘܪܐ ܒܡܨܪܝܢ ܘܐܬܬܒܪܘ ܟܘܠܗܘܢ ܡܥܕܪ̈ܢܝܗܿ܂  90:03 ܒܗ ܒܝܘܡܐ ܗܿܘ܂ ܢܦܩܘܢ ‍<‍ܟܠܗܘܢ#3#‍>‍ ܡܠܐ̈ܟܐ ܡܢ ܩܕܡܝ ܡܣܪܗܒܐܝܬ܂ ܠܡܚܒܠܘ ܠܟܘܫ ܕܝܬܿܒܐ ܒܫܠܝܐ܂ ܘܢܗܘܐ ܒܗܘܢ ܕܠܘܚܝܐ ܒܝܘܡܗܿ ܕܡܨܪܝܢ ܘܗܐ ܡܛܝ܂  01:03 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܡܫܠܡ ܐܢܐ ܥܘܬܪܗܿ ܕܡܨܪܝܢ܂ ܒܝܕ ܢܒܘܟܕܢܨܪ ܡܠܟܐ ܕܒܒܠ܂  11:03 ܠܗ ܘܠܥܫ̈ܝܢܐ ܕܥܡ̈ܡܐ ܕܐܬܿܝܢ ܠܡܚܒܠܘ ܠܐܪܥܐ܂ ܘܢܫܡܛܘܢ ܣ̈ܝܦܝܗܘܢ ܥܠ ܡܨܪܝܢ ܘܢܡܠܘܢܗܿ ܠܐܪܥܐ ܚܪ̈ܝܒܐ܂  21:03 ܘܐܥܒܕ ܢܗܪ̈ܘܬܐ ܠܚܒܠܐ܂ ܘܐܫܠܡܝܗܿ ܠܐܪܥܐ ܒܐܝܕܐ ܕܒܝ̈ܫܐ܂ ܘܐܚܪܒܝܗܿ ܠܐܪܥܐ ܒܡܠܐܗܿ ܒܐܝܕܐ ܕܢܘܟܪ̈ܝܐ܂ ܐܢܐ ܡܪܝܐ ܡܠܠܿܬ܂  31:03 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܡܘܒܕ ܐܢܐ ܦܬܟܪ̈ܐ܂ ܘܡܒܛܠ ܐܢܐ ܕܚ̈ܠܬܐ ܡܢ ܡܦܣ܂ ܘܬܘܒ ܪܒܐ ܠܐ ܢܗܘܐ ܒܐܪܥܐ ܕܡܨܪܝܢ܂  41:03 ܘܐܒܛܠܝܗܿ ܠܐܪܥܐ ܕܦܬܪܘܣ ܘܐܫܒܘܩ ܢܘܪܐ ܒܨܥܢ ܘܐܥܒܕ ܕܝܢܐ ܒܢܘ܂  51:03 ܘܐܫܘܕ ܪܘܓܙܝ ܥܠ ܣܝܢ ܥܘܫܢܗܿ ܕܡܨܪܝܢ܂ ܘܐܘܒܕ ܥܘܬܪܗܿ ܕܢܘ܂  61:03 ܘܐܫܒܘܩ ܢܘܪܐ ܒܡܨܪܝܢ܂ ܘܢܬܕܠܚ ܣܝܢ ܘܢܘ ܬܬܪܥ ܘܡܦܣ ܬܗܘܐ ܠܡܦܘܠܬܐ܂  71:03 ܘܐܝܟ ܡ̈ܝܐ ܢܗܘܘܢ ܓܕܘ̈ܕܐ ܕܡܦܝܒܣܬ/ܕܡܦܟܘܕ#3#/܂ ܘܒܣܝܦܐ/ܘܒܚܪܒܐ#3#/ ܢܦܠܘܢ ܘܒܫܒܝܐ ܢܐܙܠܘܢ܂  81:03 ܘܒܬܚܦܝܣ ܢܥܪܒ ܝܘܡܐ܂ ܡܐ ܕܬܒܿܪܬ ܬܡܢ ܚܘܛܪܗܿ ܕܡܨܪܝܢ܂ ܘܒܛܠ ܡܢܗܿ ܫܘܒܚܐ ܕܥܘܫܢܗܿ܂ ܘܬܟܣܝܗܿ ܥܢܢܐ܂ ܘܒܢ̈ܬܗܿ ܢܐ̈ܙܠܢ ܒܫܒܝܐ܂  91:03 ܘܐܥܒܕ ܕܝܢܐ ܒܡܨܪܝܢ܂ ܘܢܕܥܘܢ ܕܐܢܐ ܐܢܐ ܡܪܝܐ ܀  02:03 ܒܫܢܬ ܚܕܥܣܪ̈ܐ ܒܫܒܥܬܐ ܒܝܪܚܐ ܩܕܡܝܐ܂ ܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  12:03 ܒܪܢܫܐ܂ ܕܪܥܗ ܕܦܪܥܘܢ ܡܠܟܐ ܕܡܨܪܝܢ ܬܒܿܪܬ܂ ܘܠܐ ܡܬܥܨܒ ܕܬܗܘܐ ܠܗ ܐܣܝܘܬܐ܂ ܘܠܐ ܢܬܬܣܝܡ ܥܠܘܗܝ ܡܠܓܡܐ܂ ܘܠܐ ܢܬܥܨܒ ܘܠܐ ܢܬܚܠܡ ܕܢܐܚܘܕ ܣܝܦܐ܂  22:03 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܐܢܐ ܥܠ ܦܪܥܘܢ ܡܠܟܐ ܕܡܨܪܝܢ܂ ܘܐܬܒܪ ܕܪ̈ܥܘܗܝ ܥܫܝ̈ܢܐ܂ ܘܐܪܡܐ ܣܝܦܐ ܡܢ ܐ̈ܝܕܘܗܝ܂  32:03 ܘܐܒܕܪܝܗܿ ܠܡܨܪܝܢ ܒܥܡ̈ܡܐ܂ ܘܐܕܪܐ ܐܢܘܢ ܒܡ̈ܕܝܢܬܐ܂  42:03 ܘܐܚܝܠ ܕܪ̈ܥܘܗܝ ܕܡܠܟܐ ܕܒܒܠ܂ ܘܐܬܠ ܣܝܦܝ ܒܐܝ̈ܕܘܗܝ܂ ܘܢܦܣܘܩ/ܘܢܦܣܩ#2܂3#/ ܕܪ̈ܥܘܗܝ ܕܦܪܥܘܢ܂ ܘܢܬܬܢܚ ܬܐ̈ܢܚܬܐ ܕܩ̈ܛܝܠܐ ܩܕܡܘܗܝ܂  52:03 ܘܐܥܫܢ ܕܪ̈ܥܘܗܝ ܕܡܠܟܐ ܕܒܒܠ܂ ܘܕܪ̈ܥܘܗܝ ܕܦܪܥܘܢ ܢܦܠܘܢ܂ ܘܢܕܥܘܢ ܕܐܢܐ ܐܢܐ ܡܪܝܐ܂ ܡܐ ܕܝܗܒܿܬ ܣܝܦܝ ܒܐ̈ܝܕܘܗܝ ܕܡܠܟܐ ܕܒܒܠ܂ ܘܫܡܛܗ ܥܠ ܐܪܥܐ ܕܡܨܪܝܢ܂  62:03 ܘܐܒܕܪܝܗܿ ܠܡܨܪܝܢ ܒܥܡ̈ܡܐ܂ ܘܐܕܪܐ ܐܢܘܢ ܒܡܕܝܢܬ̈ܐ܂ ܘܢܕܥܘܢ ܕܐܢܐ ܐܢܐ ܡܪܝܐ ܀  10:13 ܒܫܢܬ ܚܕܥܣܪܐ ܒܝܪܚܐ ܬܠܝܬܝܐ ܒܚܕ ܒܝܪܚܐ܂ ܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:13 ܒܪܢܫܐ܂ ܐܡܪ ܠܦܪܥܘܢ ܡܠܟܐ ܕܡܨܪܝܢ ܘܠܥܘܫܢܗ܂ ܠܡܿܢ ܕܡܝܬ ܒܪܒܘܬܟ܂  30:13 ܗܐ ܐܬܘܪܝܐ ܐܪܙܐ ܕܠܒܢܢ܂ ܕܫܦܝܪ̈ܢ ܣܘ̈ܟܘܗܝ ܘܥܒܝܛ ܛܠܠܗ ܘܪܡܐ ܩܘܡܬܗ܂ ܘܒܝܢܬ ܥܒܝ̈ܛܐ ܗܘܬ ܡܘܥܝܬܗ܂  40:13 ܡ̈ܝܐ ܪܒܝܘܗܝ ܘܬܗܘܡܐ ܐܪܝܡܗ܂ ܘܥܠ ܢܗܪ̈ܘܬܐ ܚܕܪܬ ܢܨܒܬܗ܂ ܘܣ̈ܘܟܘܗܝ ܐܪܡܝ ܥܠ ܟܠܗܘܢ ܐ̈ܝܠܢܐ ܕܕܒܪܐ܂  50:13 ܡܛܘܠ ܗܢܐ ܐܬܬܪܝܡܬ ܩܘܡܬܗ ܛܒ ܡܢ ܟܠܗܘܢ ܐܝ̈ܠܢܐ ܕܕܒܪܐ܂ ܘܣܓ̈ܝ ܣܪ̈ܥܦܝܬܗ ܘܐܝܪܟ ܣ̈ܘܟܘܗܝ܂ ܡܢ ܣܘܓܐܐ ܕܡ̈ܝܐ ܕܪܒܝܘܗܝ܂  60:13 ܒܣ̈ܘܟܘܗܝ ܐܩܢܬ ܟܠܗܿ ܦܪܚܬܐ ܕܫܡܝܐ܂ ܘܬܚܝܬ ܥܘ̈ܦܘܗܝ ܝܠܕܬ ܟܠܗܿ ܚܝܘܬܐ ܕܕܒܪܐ܂ ܘܒܛܠܠܗ ܝܬܒܘ ܥܡ̈ܡܐ ܣ̈ܓܝܐܐ܂  70:13 ܘܫܦܝܪ ܗܘܐ ܒܪܒܘܬܗ ܘܒܣܘܓܐܐ ܕܣ̈ܘܟܘܗܝ܂ ܡܛܠ ܕܗܘܘ ܥܩܪ̈ܘܗܝ ܒܡ̈ܝܐ ܣ̈ܓܝܐܐ܂  80:13 ܐܪ̈ܙܐ ܠܐ ܥܒܪ̈ܘܗܝ ܒܦܪܕܝܣܗ ܕܐܠܗܐ܂ ܘܥܪ̈ܩܐ ܠܐ ܕܡܘ ܠܣ̈ܘܟܘܗܝ܂ ܘܕܘ̈ܠܒܐ ܠܐ ܗܘܘ ܐܝܟ ܥܘ̈ܦܘܗܝ܂ ܘܟܘܠ ܐܝܠܢ ܒܦܪܕܝܣܗ ܕܐܠܗܐ܂ ܠܐ ܕܡܐ ܠܗ ܒܫܘܦܪܗ܂  90:13 ܫܦܝܪܐ ܥܒܿܕܬܗ ܒܣܘܓܐܐ ܕܣ̈ܘܟܘܗܝ܂ ܘܛܢܘ ܒܗ ܟܠܗܘܢ ܐ̈ܝܠܢܐ ܕܥܕܢ ܦܪܕܝܣܗ/ܒܦܪܕܝܣܗ#3#/ ܕܐܠܗܐ ܀܂  01:13 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܐܬܬܪܝܡ ܒܩܘܡܬܗ܂ ܘܫܘܚܬ ܡܘܥܝܬܗ ܒܝܢܬ ܥܒܝ̈ܛܐ܂ ܘܐܬܬܪܝܡ ܠܒܗ ܒܪܡܘܬܗ܂  11:13 ܐܫܠܡܝܘܗܝ ܒܝܕ ܬܩܝܦܐ ܕܥܡ̈ܡܐ܂ ܘܢܥܒܕ ܠܗ ܐܝܟ ܚܛܝܬܗ ܘܢܘܒܕܝܘܗܝ܂  21:13 ܘܢܘܒܕܘܢܗ ܢܘܟܪ̈ܝܐ ܥܫܝ̈ܢܐ ܕܥܡ̈ܡܐ܂ ܘܢܪܡܘܢܗ ܒܛܘܪ̈ܐ܂ ܘܒܟܠܗܘܢ ܢܚ̈ܠܐ ܢ̈ܦܠܢ ܣ̈ܘܟܘܗܝ܂ ܘܢܬܬܒܪ̈ܢ ܣܪ̈ܥܦܝܬܗ ܒܟܠܗܘܢ ܢܚ̈ܠܐ ܕܐܪܥܐ܂ ܘܢܚܬܘܢ ܡܢ ܛܠܠܗ ܟܠܗܘܢ ܥܡ̈ܡܐ ܕܐܪܥܐ܂ ܘܢܫܒܩܘܢܗ܂  31:13 ܘܡܐ ܕܢܦܠ܂ ܬܫܟܢ ܥܠܘܗܝ ܟܠܗܿ ܦܪܚܬܐ ܕܫܡܝܐ܂ ܘܬܚܝܬ ܣܪ̈ܥܦܝܬܗ ܬܗܘܐ ܟܠܗܿ ܚܝܘܬܐ ܕܕܒܪܐ܂  41:13 ܕܠܐ ܢܬܬܪܝܡܘܢ ܒܩ̈ܘܡܬܗܘܢ ܟܠܗܘܢ ܐ̈ܝܠܢܐ ܕܡ̈ܝܐ܂ ܘܠܐ ܢܫ̈ܘܚܢ ܡܘ̈ܥܝܬܗܘܢ ܒܝܢܬ ܥܒ̈ܝܛܐ܂ ܘܠܐ ܢܩܘܡܘܢ ܘܠܐ ܢܗܘܘܢ ܐܟܘܬܗܘܢ ܟܠ ܕܫܬܿܝܢ ܡ̈ܝܐ܂ ܡܛܠ ܕܟܘܠܗܘܢ ܠܡܘܬܐ ܐܫܬܠܡܘ ܒܐܪܥܐ ܬܚܬܝܬܐ܂ ܒܝܢܬ ܒܢܝܢܫ̈ܐ ܕܢܚܿܬܝܢ ܠܓܘܒܐ܂  51:13 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܒܝܘܡܐ ܕܢܚܬ ܠܫܝܘܠ ܥܒܿܕܬ ܐܒܠܐ܂ ܘܟܣܿܝܬ ܥܠܘܗܝ ܬܗܘܡܐ܂ ܘܟܠܝܿܬ ܢܗܪ̈ܘܬܗ܂ ܘܐܬܟܠܝܘ ܡ̈ܝܐ ܣ̈ܓܝܐܐ܂ ܘܐܟܡܿܪܬ ܥܠܘܗܝ ܠܠܒܢܢ܂ ܘܟܠܗܘܢ ܐ̈ܝܠܢܐ ܕܕܒܪܐ ܐܬܥܝܦܘ܂  61:13 ܡܢ ܩܠܐ ܕܡܦܘܠܬܗ ܐܬܬܙܝܥܬ ܐܪܥܐ܂ ܘܟܕ ܐܚܬܿܬܗ ܠܫܝܘܠ ܥܡ ܢܚ̈ܬܝ ܓܘܒܐ܂ ܐܬܒܝܐܘ ܒܐܪܥܐ ܬܚܬܝܬܐ ܟܠܗܘܢ ܐ̈ܝܠܢܐ ܕܥܕܢ܂ ܘ̈ܓܒܝܐ ܫܦܝܪ̈ܐ ܕܠܒܢܢ ܕܫܬܿܝܢ ܡ̈ܝܐ܂  71:13 ܐܦ ܗܢܘܢ ܢܚܬܘ ܥܡܗ ܠܫܝܘܠ ܠܘܬ ܩ̈ܛܝܠܝ ܣܝܦܐ܂ ܘܙܪܥܗ ܝܬܒܗ ܒܛܠܠܗ ܒܝܢܬ/ܒܝܬ#3#/ ܥܡ̈ܡܐ܂  81:13 ܠܐܝܢܐ ܡܢ ܐܝ̈ܠܢܐ ܕܥܕܢ ܐܬܕܡܝܬ ܒܫܘܒܚܐ ܘܒܪܒܘܬܐ܂ ܘܢܚܬܬ ܥܡ ܐ̈ܝܠܢܐ ܕܥܕܢ ܠܐܪܥܐ ܬܚܬܝܬܐ܂ ܒܝܢܬ ܥܘܪ̈ܠܐ ܬܫܟܒ܂ ܥܡ ܐܝܠܝܢ ܕܩܛܝܠܝܢ ܒܣܝܦܐ܂ ܗܢܐ ܗܘ ܦܪܥܘܢ ܘܟܠܗ ܚܝܠܗ ܐܡܿܪ ܡܪܐ ܡܪ̈ܘܬܐ ܀  10:23 ܒܫܢܬ ܚܕܥܣܪܐ ܒܝܪܚܐ ܕܬܪ̈ܥܣܪ ܒܚܕ ܒܝܪܚܐ܂ ܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:23 ܒܪܢܫܐ܂ ܐܠܝ ܐܘܠܝܬܐ ܥܠ ܦܪܥܘܢ ܡܠܟܐ ܕܡܨܪܝܢ ܘܐܡܪ ܠܗ܂ ܠܐܪܝܐ ܕܥܡ̈ܡܐ ܐܬܕܡܝܬ܂ ܘܐܢܬ ܐܝܟ ܬܢܝܢܐ ܐܢܬ ܕܝܡ̈ܡܐ܂ ܕܩܪܬ ܒܢܗܪ̈ܘܬܟ ܘܕܠܚܬ ܡ̈ܝܐ ܒܪ̈ܓܠܝܟ܂ ܘܕܫܬ ܢܗܪ̈ܘܬܗܘܢ܂ ܀  30:23 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܦܪܣ ܐܢܐ ܡܨܝܕܬܝ ܥܠܝܟ ܒܟܢܘܫܝܐ ܕܥܡܡ̈ܐ ܣ̈ܓܝܐܐ܂ ܘܢܣܩܘܢܟ ܒܡܨܝܕܬܝ܂  40:23 ܘܐܫܕܝܟ ܒܐܪܥܐ ܘܥܠ ܐ̈ܦܝ ܚܩܠܐ ܐܣܚܦܟ܂ ܘܐܫܟܢ ܥܠܝܟ ܟܠܗܿ ܦܪܚܬܐ ܕܫܡܝܐ܂ ܘܐܣܒܥ ܡܢܟ ܟܠܗܿ ܚܝܘܬܐ ܕܐܪܥܐ܂  50:23 ܘܐܪܡܐ ܒܣܪܟ ܥܠ ܛܘܪ̈ܐ܂ ܘܢܬܡܠܘܢ ܢܚ̈ܠܐ ܡܢ ܪ̈ܡܬܟ܂  60:23 ܘܐܫܩܐ ܐܪܥܐ ܕܕܘܩ̈ܝܟ ܡܢ ܕܡܟ܂ ܘܛܘܪ̈ܐ ܘܢܚ̈ܠܐ ܢܬܡܠܘܢ ܡܢܟ܂  70:23 ܘܐܟܣܐ ܒܕܥܟܟ ܫܡܝܐ܂ ܘܐܥܡܛ ܟܘ̈ܟܒܝܗܘܢ܂ ܘܫܡܫܐ ܒܥܢ̈ܢܐ ܢܬܟܣܐ܂ ܘܣܗܪܐ ܠܐ ܢܢܗܪ ܢܘܗܪܗ܂  80:23 ܘܟܠܗܘܢ ܢܗܝܪ̈ܐ ܕܡܢܗܪ̈ܝܢ ܒܫܡܝܐ ܐܥܡܛ ܐܢܘܢ ܥܠܝܟ܂ ܘܐܥܒܕ ܚܫܘܟܐ/ܚܫܟܐ#3#/ ܒܐܪܥܟ ܐܡܿܪ ܡܪܐ ܡܪ̈ܘܬܐ܂  90:23 ܘܐ‍<‍ܬ‍>‍ܚܡܬ ܠܒܐ ܕܥܡ̈ܡܐ ܣ̈ܓܝܐܐ܂ ܡܐ ܕܐܝܬܝܬܿ ܬܒܪܟ ܒܝܬ ܥܡ̈ܡܐ܂ ܘܒܡܕܝܢ̈ܬܐ ܕܠܐ ܝܿܕܥ ܐܢܬ ܠܗܝܢ܂  01:23 ܘܐܬܡܗ ܥܠܝܟ ܥܡ̈ܡܐ ܣ̈ܓܝܐܐ܂ ܘܡ̈ܠܟܝܗܘܢ ܢܕܚܠܘܢ܂ ܡܐ ܕܐܒܪܩܿܬ ܣܝܦܝ ܥܠ ܐ̈ܦܝܗܘܢ܂ ܘܢܕܚܠܘܢ ܘܢܬܪܗܒܘܢ ܐܢܫ ܒܢܦܫܗ ܒܝܘܡܐ ܕܡܦܘܠܬܟ܂  11:23 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܚܪܒܗ ܕܡܠܟܐ ܕܒܒܠ ܬܐܬܐ ܥܠܝܟ܂  21:23 ܒܚܪܒܐ ܕܓܢܒܪ̈ܐ ܐܪܡܐ ܥܘܫܢܟ܂ ܘܕܟܠܗܘܢ ܥܫ̈ܝܢܐ ܕܥܡ̈ܡܐ܂ ܘܢܒܙܘܢ ܥܘܫܢܗܿ ܕܡܨܪܝܢ܂ ܘܢܬܒܙܙ ܟܠܗ ܥܘܬܪܗܿ܂  31:23 ܘܐܘܒܕ ܒܥܝܪܗܿ ܡܢ ܡ̈ܝܐ ܣ̈ܓܝܐܐ܂ ܘܬܘܒ ܪܓܠܐ ܕܒܪܢܫܐ ܠܐ ܬܕܠܚ ܐܢܘܢ܂ ܐܦ ܠܐ ܦܪܣܬܐ ܕܒܥܝܪܐ܂  41:23 ܗܝܕܝܢ ܐܬܩܢ ܡܝܝ̈ܗܘܢ܂ ܘܢܗܪ̈ܘܬܗܘܢ ܐܪܕܐ ܐܝܟ ܡܫܚܐ܂ ܐܡܿܪ ܡܪܐ ܡܪ̈ܘܬܐ܂  51:23 ܡܐ ܕܥܒܿܕܬܗܿ ܠܐܪܥܐ ܕܡܨܪܝܢ ܠܚܒܠܐ܂ ܘܬܚܪܒ ܐܪܥܐ ܒܡܠܐܗܿ܂ ܡܐ ܕܡܚܿܝܬ ܠܟܠܗܘܢ ܥܡܘܪ̈ܗܿ܂ ܘܢܕܥܘܢ ܕܐܢܐ ܐܢܐ ܡܪܝܐ܂  61:23 ܐܘܠܝܬܐ ܗܝ܂ ܘܒܢ̈ܬܗܘܢ ܕܥܡ̈ܡܐ ܐ̈ܠܝܢ ܠܗܿ܂ ܥܠ ܡܨܪܝܢ ܘܥܠ ܟܠܗ ܥܘܬܪܗܿ ܢܐ̈ܠܝܢܗܿ ܐܡܿܪ ܡܪܐ ܡܪ̈ܘܬܐ܂ ܀  71:23 ܒܫܢܬ ܚܕܥܣܪ̈ܐ ܒܚܡܫܥܣܪܐ ܒܝܪܚܐ܂ ܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  81:23 ܒܪܢܫܐ܂ ܐܠܝ ܐܘܠܝܬܐ ܥܠ ܚܝܠܗܿ ܕܡܨܪܝܢ܂ ܘܐܚܬܝܗܝ ܥܡܗܿ ܠܒܝܬ ܥܡ̈ܡܐ ܥܫܝ̈ܢܐ܂ ܠܐܪܥܐ ܬܚܬܝܬܐ ܥܡ ܢܚ̈ܬܝ ܓܘܒܐ܂  91:23 ܡܢ ܡ̈ܝܐ ܒܣ̈ܝܡܐ ܚܘܬ ܘܕܡܟ ܥܡ ܥܘܪ̈ܠܐ܂  02:23 ܘܥܡ ܩ̈ܛܝܠܝ ܣܝܦܐ ܢܦܠܘܢ ܘܢܢܥܓܘܢܗ ܘܠܟܠܗ ܚܝܠܗ܂  12:23 ܢܡܠܠܘܢ ܥܡ ܓܕܘܕܝ̈ܗܘܢ ܫ̈ܠܝܛܢܐ/ܫܠܝܛܐ#3#/ ܕܥܡ̈ܡܐ ܡܢ ܓܘ ܫܝܘܠ ܘܢܚܬܘܢ ܘܢܫܟܒܘܢ ܥܘܪ̈ܠܐ ܥܡ ܩ̈ܛܝܠܝ ܣܝܦܐ܂  22:23 ܬܡܢ ܐܬܘܪ ܘܟܠܗ ܟܢܫܗܿ/ܚܝܠܗܿ#3#/ ܚܕܪ ܩܒܪܗ܂ ܟܠܗܘܢ ܩ̈ܛܝܠܐ ܕܢܦܠܘ ܒܣܝܦܐ܂  32:23 ܕܥܒܕܘ ܩܒܪܗ ܒܫ̈ܦܘܠܝ ܓܘܒܐ܂ ܘܗܘܐ ܟܢܫܗ ܚܕܪ ܩܒܪܗ܂ ܟܠܗܘܢ ܩܛܝ̈ܠܐ ܕܢܦܠܘ ܒܣܝܦܐ܂ ܥܠ ܕܥܒܕܘ ܬܒܪܐ ܒܐܪܥܐ ܕܚ̈ܝܐ܂  42:23 ܬܡܢ ܥܝܠܡ ܘܟܠܗ ܚܝܠܗܿ ܚܕܪ ܩܒܪܗ܂ ܟܠܗܘܢ ܩ̈ܛܝܠܐ ܕܢܦܠܘ ܒܣܝܦܐ܂ ܘܢܚܬܘ ܥܘܪ̈ܠܐ ܠܐܪܥܐ ܬܚܬܝܬܐ܂ ܥܠ ܕܥܒܕܘ ܬܒܪܐ ܒܐܪܥܐ ܕܚ̈ܝܐ܂ ܘܩܒܠܘ ܨܥܪܗܘܢ ܥܡ ܢܚ̈ܬܝ ܓܘܒܐ܂  52:23 ܘܒܝܢܬ/ܘܒܝܬ#3#/ ܩ̈ܛܝܠܐ ܥܒܕܘ ܠܗ ܡܫܟܒܐ ܡܨܥܬ ܚܝܠܗ܂ ܘܚܕܝܪ̈ܝܢ ܠܩܒܪܗ܂ ܟܘܠܗܘܢ ܥܘܪ̈ܠܐ ܕܩ̈ܛܝܠܝܢ ܒܣܝܦܐ܂ ܥܠ ܕܥܒܕܘ ܬܒܪܐ ܒܐܪܥܐ ܕܚܝ̈ܐ܂ ܘܩܒܠܘ ܨܥܪܗܘܢ ܥܡ ܢܚ̈ܬܝ ܓܘܒܐ܂ ܘܒܝܢܬ ܩ̈ܛܝܠܐ ܐܬܚܫܒܘ/ܐܬܚܒܫܘ#3#/܂  62:23 ܬܡܢ ܡܫܟ ܘܬܘܒܝܠ ܘܟܘܠܗ ܚܝܠܗܿ ܚܕܪ ܩܒܪܗ܂ ܟܘܠܗܘܢ ܥܘܪ̈ܠܐ ܕܩܛܝ̈ܠܝܢ ܒܣܝܦܐ܂ ܥܠ ܕܥܒܕܘ ܬܒܪܐ ܒܐܪܥܐ ܕܚܝ̈ܐ܂  72:23 ܠܐ ܢܫܟܒܘܢ ܥܡ ܓܢܒܪ̈ܐ ܕܢܦܠܝܢ ܡܢ ܥܘܪ̈ܠܐ܂ ܕܢܚܬܘ ܠܫܝܘܠ ܒܡܐ̈ܢܝ ܩܪܒܗܘܢ܂ ܘܣܡܘ ܣܝ̈ܦܝܗܘܢ ܬܚܝܬ ܪ̈ܝܫܝܗܘܢ܂ ܘܗܘܐ ܥܘܼܠܗܘܢ ܥܠ ܓܪ̈ܡܝܗܘܢ܂ ܥܠ ܕܥܒܕܘ ܒܓܢܒܪܘܬܗܘܢ ܬܒܪܐ ܒܐܪܥܐ ܕܚܝ̈ܐ܂  82:23 ܐܢܬ ܕܝܢ ܒܝܢܬ/ܒܝܬ#3#/ ܥܘܪ̈ܠܐ ܬܫܟܒ܂ ܘܬܕܡܟ ܥܡ ܩ̈ܛܝܠܝ ܣܝܦܐ܂  92:23 ܬܡܢ ܐܕܘܡ ܘܡ̈ܠܟܝܗܿ ܘܟܠܗܘܢ ܪ̈ܘܪܒܢܝܗܿ܂ ܕܐܬܚܫܒܘ/ܐܬܚܫܒܘ#3#/ ܒܓܢܒܪܘܬܗܘܢ ܥܡ ܩ̈ܛܝܠܝ ܣܝܦܐ܂ ܥܡ ܥܘܪ̈ܠܐ ܢܕܡܟܘܢ ܘܥܡ ܢܚ̈ܬܝ ܓܘܒܐ܂  03:23 ܬܡܢ ܫ̈ܠܝܛܢܐ ܕܓܪܒܝܐ ܘܟܠܗܘܢ ܨܝ̈ܕܢܝܐ܂ ܕܢܚܬܘ ܥܡ ܩ̈ܛܝܠܝ ܣܝܦܐ܂ ܟܕ ܒܗܬܘ ܘܐܬܬܒܪܘ ܡܢ ܓܢܒܪܘܬܗܘܢ܂ ܘܕܡܟܘ ܥܘܪ̈ܠܐ ܥܡ ܩ̈ܛܝܠܝ ܣܝܦܐ܂ ܘܩܒܠܘ ܒܗܬܬܗܘܢ ܥܡ ܢܚ̈ܬܝ ܓܘܒܐ܂  13:23 ܠܗܠܝܢ ܢܚܙܐ ܦܪܥܘܢ ܘܢܬܒܝܐ܂ ܥܠ ܟܠܗ ܚܝܠܗ ܩ̈ܛܝܠܝ ܣܝܦܐ܂ ܦܪܥܘܢ ܗܘ ܘܟܠܗ ܚܝܠܗ ܐܡܿܪ ܡܪܐ ܡܪ̈ܘܬܐ܂  23:23 ܥܒܿܕܬ ܓܝܪ ܬܒܪܗ ܒܐܪܥܐ ܕܚ̈ܝܐ ܘܐܕܡܿܟܬܗ ܒܝܢܬ ܥܘܪ̈ܠܐ ܥܡ ܩ̈ܛܝܠܝ ܣܝܦܐ܂ ܦܪܥܘܢ ܗܘ ܘܟܠܗ ܚܝܠܗ ܐܡܿܪ ܡܪܐ ܡܪ̈ܘܬܐ܂  10:33 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:33 ܒܪܢܫܐ܂ ܡܠܠ ܥܡ ܒܢ̈ܝ ܥܡܟ ܘܐܡܪ ܠܗܘܢ܂ ܐܪܥܐ ܡܐ ܕܡܝܿܬܐ ܐܢܐ ܥܠܝܗܿ ܚܪܒܐ܂ ܢܕܒܪܘܢ ܥܡܐ ܕܐܪܥܐ ܓܒܪܐ ܚܕ ܡܢܗܘܢ܂ ܘܢܥܒܕܘܢܗ ܠܗܘܢ ܕܘܩܐ܂  30:33 ܘܡܐ ܕܚܙܐ ܚܪܒܐ ܕܐܬܿܝܐ ܥܠܝܗܘܢ܂ ܢܩܪܐ ܒܩܪܢܐ ܘܢܙܗܪ ܠܥܡܐ܂  40:33 ܘܡܿܢ ܕܫܡܿܥ ܩܠܐ ܕܩܪܢܐ ܘܠܐ ܡܙܕܗܪ܂ ܘܐܬܿܝܐ ܚܪܒܐ ܘܢܣܿܒܐ ܠܗ܂ ܕܡܗ ܒܪܝܫܗ܂  50:33 ܘܐܢ ܐܙܕܗܪ ܢܦܫܗ ܡܦܨܐ܂  60:33 ܕܘܩܐ ܕܝܢ ܡܐ ܕܚܙܐ ܚܪܒܐ ܕܐܬܿܝܐ܂ ܘܠܐ ܩܪܐ ܒܩܪܢܐ ܘܠܥܡܐ ܠܐ ܙܗܪ ܘܐܬܬ ܚܪܒܐ ܘܢܣܒܬ ܡܢܗܘܢ ܢܦܫܐ܂ ܗܿܝ ܢܦܫܐ ܒܚ̈ܛܗܝܗܿ ‍<‍ܗܘ#3#‍>‍ ܐܬܢܣܒܬ܂ ܘܕܡܗܿ ܡܢ ܐ̈ܝܕܘܗܝ ܕܕܘܩܐ ܐܬܒܥ/ܐܬܬܒܥ#2#/܂  70:33 ܐܢܬ ܕܝܢ ܒܪ ܐܢܫܐ܂ ܕܘܩܐ ܝܗܿܒܬܟ ܠܕܒܝܬ ܐܝܣܪܝܠ܂ ܕܬܫܡܥ/ܕܬܗܘܐ ܫܡܥ#3#/ ܦܘܡܝ ܡܠܬܐ ܘܬܙܗܪ ܐܢܘܢ ܡܢܝ܂  80:33 ܡܐ ܕܐܡܿܪܬ ܠܥܘܿܠܐ ܕܡܡܬ ܬܡܘܬ܂ ܘܠܐ ܐܡܼܪܬ ܠܗ ܠܥܘܿܠܐ ܕܢܙܕܗܪ ܡܢ ܐܘܪܚܗ܂ ܗܿܘ ܥܘܿܠܐ ܒܥܘܼܠܗ ܢܡܘܬ܂ ܘܕܡܗ ܡܢ ܐ̈ܝܕܝܟ ܐܬܒܥ܂  90:33 ܐܢܬ ܕܝܢ ܐܢ ܙܗܪܬܝܗܝ ܠܥܘܿܠܐ ܕܢܗܦܘܟ ܡܢ ܐܘܪܚܗ ܘܠܐ ܗܦܟ܂ ܗܘ ܒܥܘܼܠܗ ܢܡܘܬ܂ ܘܐܢܬ ܢܦܫܟ ܦܨܝܬ܂  01:33 ܐܢܬ ܕܝܢ ܒܪܢܫܐ܂ ܐܡܪ ܠܕܒܝܬ ܐܝܣܪܝܠ܂ ܗܟܢܐ ܐܡܪܬܘܢ܂ ܕܥܘܼܠܢ ܘܚ̈ܛܗܝܢ ܥܠܝܢ ܐܢܘܢ܂ ܘܒܗܘܢ ܡܬܡܣܝܢܢ܂ ܐܝܟܢܐ ܚܐܿܝܢ ܚܢܢ܂  11:33 ܐܡܪ ܠܗܘܢ܂ ܚܝ ܐܢܐ ܐܡܿܪ ܡܪܐ ܡܪ̈ܘܬܐ܂ ܕܠܐ ܨܿܒܐ ܐܢܐ ܒܡܘܬܗ ܕܥܘܿܠܐ܂ ܐܠܐ ܕܢܬܘܒ ܥܘܿܠܐ ܡܢ ܥܘܼܠܗ ܘܢܚܐ܂ ܬܘܒܘ ܘܐܬܦܢܘ ܡܢ ܐܘܪ̈ܚܬܟܘܢ ܒܝ̈ܫܬܐ܂ ܘܠܐ ܬܡܘܬܘܢ ܕܒܝܬ ܐܝܣܪܝܠ܂  21:33 ܐܢܬ ܕܝܢ ܒܪܢܫܐ܂ ܐܡܪ ܠܒ̈ܢܝ ܥܡܟ܂ ܙܕܝܩܘܬܗ ܕܙܕܝܩܐ ܠܐ ܡܦܨܝܐ ܠܗ ܒܝܘܡܐ ܕܚܛܿܐ܂ ܘܥܘܿܠܐ ܠܐ ܡܬܬܩܠ ܒܥܘܼܠܗ ܒܝܘܡܐ ܕܡܬܦܢܐ ܡܢ ܥܘܼܠܗ܂ ܘܙܕܝܩܐ ܠܐ ܚܝܿܐ/ܢܐܚܐ#3#/ ܒܝܘܡܐ ܕܚܛܿܐ܂  31:33 ܡܐ ܕܐܡܿܪܬ ‍<‍ܠܗ#3#‍>‍ ܠܙܕܝܩܐ ܕܡܚܐ ܢܚܐ܂ ܘܐܬܬܟܠ ܥܠ ܙܕܝܩܘܬܗ ܘܒܬܪܟܢ ܥܒܕ ܥܘܼܠܐ܂ ܟܘܠܗܿ ܙܕܝܩܘܬܗ ܕܥܒܕ ܠܐ ܬܬܕܟܪ ܠܗ܂ ܐܠܐ ܒܥܘܼܠܐ ܕܥܒܕ ܢܡܘܬ܂  41:33 ܘܡܐ ܕܐܡܿܪܬ ܠܥܘܿܠܐ ܕܡܡܬ ܬܡܘܬ܂ ܘܢܗܦܘܟ ܡܢ ܚ̈ܛܗܘܗܝ ܘܢܥܒܕ ܕܝܢܐ ܘܙܕܝܩܘܬܐ܂  51:33 ܘܡܫܟܢܐ ܕܢܣܒ ܢܦܢܐ܂ ܘܡܕܡ ܕܛܠܡ ܢܦܪܘܥ܂ ܘܒܦܘ̈ܩܕܢܐ ܕܚ̈ܝܐ ܢܗܠܟ܂ ܘܠܐ ܢܥܒܕ ܥܘܼܠܐ܂ ܡܚܐ ܢܚܐ ܘܠܐ ܢܡܘܬ܂  61:33 ܘܚ̈ܛܗܐ ܟܠܗܘܢ ܕܥܒܕ ܠܐ ܢܬܕܟܪܘܢ ܠܗ܂ ܐܠܐ ܒܕܝܢܐ ܘܒܙܕܝܩܘܬܐ ܕܥܒܕ ܢܚܐ܂  71:33 ܘܐܡܿܪܝܢ ܒ̈ܢܝ ܥܡܟ ܠܐ ܫܦܝܪܐ ܐܘܪܚܗ ܕܡܪܝܐ܂ ܐܘܪ̈ܚܬܗܘܢ ܗܘ ܕܝܠܗܘܢ ܠܐ ܫܦܝܪ̈ܢ܂  81:33 ܘܟܕ ܢܗܦܘܟ ܙܕܝܩܐ ܡܢ ܙܕܝܩܘܬܗ ܘܢܥܒܕ ܥܘܼܠܐ ܒܥܘܠܗ ܢܡܘܬ܂  91:33 ܘܟܕ ܢܗܦܘܟ ܥܘܿܠܐ ܡܢ ܥܘܠܘܬܗ ܘܢܥܒܕ ܕܝܢܐ ܘܙܕܝܩܘܬܐ ܒܗܘܢ ܢܚܐ܂  02:33 ܘܐܡܿܪܝܢ ܐܢܬܘܢ ܠܐ ܫܦܝܪܐ ܐܘܪܚܗ ܕܡܪܝܐ܂ ܐܢܫ ܐܝܟ ܐܘܪ̈ܚܬܗ ܐܕܘܢܟܘܢ ܒܝܬ ܐܝܣܪܝܠ܂  12:33 ܒܫܢܬ ܚܕܥܣܪ̈ܐ ‍<‍ܕܫܒܝܬܢ#3#‍>‍ ܒܚܡܫܬܐ ܒܝܪܚܐ ܕܥܣܪܐ ܕܫܒܝܬܢ/#3#/܂ ܐܬܐ ܠܘܬܝ ܕܐܬܦܨܝ ܡܢ ܐܘܪܫܠܡ܂ ܘܐܡܪ ܠܝ ܐܬܚܪܒܬ ܡܕܝܢܬܐ܂  22:33 ܘܥܕ ܠܐ ܢܐܬܐ ܠܘܬܝ ܗܿܘ ܕܐܬܦܨܝ܂ ܗܘܬ ܐܝܕܗ ܕܡܪܝܐ ܥܠܝ ܒܪܡܫܐ܂ ܘܦܬܚ ܦܘܡܝ ܥܕܡܐ ܕܐܬܐ ܠܘܬܝ ܗܿܘ ܕܐܬܦܨܝ ܒܨܦܪܐ܂ ܘܟܕ ܐܬܦܬܚ ܦܘܡܝ ܬܘܒ ܠܐ ܐܬܬܚܕ܂  32:33 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  42:33 ܒܪܢܫܐ܂ ܐܝܠܝܢ ܕܥܡܿܪܝܢ ܒܚܪ̈ܒܬܐ ܗܠܝܢ ܕܐܪܥܐ ܕܐܝܣܪܝܠ ܐܡܿܪܝܢ܂ ܐܒܪܗܡ ܕܚܕ ܗܘܐ ܝܪܬ ܐܪܥܐ܂ ܚܢܢ ܕܣ̈ܓܝܐܐ ܚܢܢ ܠܐ ܝܪܬܝܢܢ ܠܗܿ܂  52:33 ܡܛܠ ܗܢܐ ܐܡܪ ܠܗܘܢ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܡܐ ܐܟܠܝܢ ܐܢܬܘܢ܂ ܘܥܝܢ̈ܝܟܘܢ ܠܦܬܟܪ̈ܝܟܘܢ ܡܪܝܡܝܢ ܐܢܬܘܢ܂ ܘܕܡܐ ܫܬܿܝܢ ܐܢܬܘܢ܂ ܘܨܒܿܝܢ ܐܢܬܘܢ ܠܡܐܪܬ ܐܪܥܐ܂  62:33 ܩܝܿܡܝܢ ܐܢܬܘܢ ܥܠ ܣܝ̈ܦܝܟܘܢ ܘܥܒܿܕܝܢ ܐܢܬܘܢ ܛܢܦܘܬܐ܂ ܘܐܢܫ ܐܢܬܬ ܚܒܪܗ ܡܛܢܦܝܢ ܐܢܬܘܢ܂ ܘܨܒܿܝܢ ܐܢܬܘܢ ܠܡܐܪܬ ܐܪܥܐ܂  72:33 ܐܡܪ ܠܗܘܢ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܚܝ ܐܢܐ܂ ܕܟܠ ܕܒܚܪ̈ܒܬܐ ܐܢܘܢ ܒܚܪܒܐ ܢܦܠܘܢ܂ ܘܟܠ ܕܒܚܩܠܐ ܡܐܟܘܠܬܐ ܠܚܝܘܬܐ ܐܬܠ ܐܢܘܢ܂ ܘܟܘܠ ܕܒܦܥܪ̈ܐ ܘܒܡܥܪ̈ܐ ܒܡܘܬܢܐ ܢܡܘܬܘܢ܂  82:33 ܘܐܥܒܕܝܗܿ ܠܐܪܥܐ ܠܚܒܠܐ ܘܠܬܡܗܐ܂ ܘܢܒܛܠ ܡܢܗܿ ܫܘܒܚܐ ܕܥܘܫܢܗܿ܂ ܘܢܨܕܘܢ ܛܘܪ̈ܐ ܕܐܝܣܪܝܠ ܡܢ ܒܠܝ ܕܥܒܪ܂  92:33 ܘܢܕܥܘܢ ܕܐܢܐ ܐܢܐ ܡܪܝܐ܂ ܡܐ ܕܥܒܿܕܬܗܿ ܠܐܪܥܐ ܠܚܒܠܐ ܘܠܬܡܗܐ܂ ܡܛܠ ܟܠܗܿ ܛܢܦܘܬܐ ܕܥܒܕܘ܂  03:33 ܐܢܬ ܕܝܢ ܒܪܢܫܐ܂ ܒ̈ܢܝ ܥܡܟ ܕܪܢܿܝܢ ܒܟ ܥܠ ܓܢܒ ܐ̈ܣܐ ܘܒܬܪ̈ܥܐ ܕܒ̈ܬܐ܂ ܘܡܡܠܠܝܢ ܚܕ ܥܡ ܚܕ ܓܒܪܐ ܥܡ ܐܚܘܗܝ ܘܐܡܿܪܝܢ܂ ܫܡܥܘ ܡܢܐ ܦܬܓܡܐ ܢܦܩ ܡܢ ܩܕܡ ܡܪܝܐ܂  13:33 ܘܐܬܿܝܢ ܠܘܬܟ ܥܡܐ ܘܝܬܿܒܝܢ ܩܕܡܝܟ܂ ܘܫܡܿܥܝܢ ܦܬ̈ܓܡܝܟ ܘܠܐ ܥܒܿܕܝܢ ܠܗܘܢ܂ ܡܛܠ ܕܕܓܠܘܬܐ ܒܦܘܡܗܘܢ܂ ܘܒܬܪ ܬܪ̈ܥܝܬܐ ܗܘ ܕܠܒܗܘܢ ܐܙܿܠܝܢ܂  23:33 ܘܚܫܝܒ ܐܢܬ ܠܗܘܢ ܐܝܟ ܙܡܝܪܬܐ܂ ܘܐܝܟ ܩܠܐ ܫܦܝܪܐ ܘܐܝܟ ܟܢܪܐ ܚܠܝܐ܂ ܘܫܡܿܥܝܢ ܦܬ̈ܓܡܝܟ ܘܠܐ ܥܒܿܕܝܢ ܠܗܘܢ܂  33:33 ܡܐ ܕܗܘܘ ܕܝܢ ܦܬܓܡ̈ܝܟ܂ ܗܝܕܝܢ ܢܕܥܘܢ ܕܢܒܝܐ ܐܢܬ ܒܝܢܬܗܘܢ܂  10:43 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:43 ܒܪ ܐܢܫܐ܂ ܐܬܢܒܐ ܥܠ ܪ̈ܥܘܬܐ ܕܐܝܣܪܝܠ܂ ܐܬܢܒܐ ܘܐܡܪ ܠܗܘܢ܂ ܪ̈ܥܘܬܐ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܐܘ ܪ̈ܥܘܬܐ ܕܐܝܣܪܝܠ ܕܪܥܿܝܢ ܠܗܘܢ܂ ܠܐ ܗܘܐ ܠܥܢܐ ܪܥܿܝܢ ܪ̈ܥܘܬܐ܂  30:43 ܫܡܝ̈ܢܐ ܐܟܠܝܢ ܐܢܬܘܢ܂ ܘܥܡܿܪܗܘܢ ܠܒܿܫܝܢ ܐܢܬܘܢ܂ ܘܡ̈ܦܛܡܐ ܕܒܿܚܝܢ ܐܢܬܘܢ܂ ܘܥܢܐ ܠܐ ܪܥܿܝܢ ܐܢܬܘܢ܂  40:43 ܠܕܟܪܝܗܐ ܠܐ ܚܝܠܬܘܢ܂ ܘܕܡܪܥܐ ܠܐ ܐܣܝܬܘܢ܂ ܘܕܬܒܝܪܐ ܠܐ ܥܨܒܬܘܢ܂ ܘܕܛܥܝܐ ܠܘ ܐܗܦܟܬܘܢ܂ ܘܕܐܒܝܕܐ ܠܘ ܒܥܝܬܘܢ܂ ܐܠܐ ܒܩܛܝܪܐ ܫܥܒܕܬܘܢ ܐ̈ܢܝܢ܂  50:43 ܘܐܬܒܕܪ ܥܢܝ ܡܢ ܒܠܝ ܪܥܝܿܐ܂ ܘܗ̈ܘܝ ܡܐܟܘܠܬܐ ܠܟܘܠܗܿ ܚܝܘܬܐ ܕܕܒܪܐ܂  60:43 ܘܛܥܬ ܥܢܝ ܒܟܠܗܘܢ ܛܘܪ̈ܐ܂ ܘܥܠ ܟܘܠ ܪܡܬܐ ܕܪܡܐ܂ ܘܒܟܠܗܿ ܐܪܥܐ ܐܬܒܕܪܬ ܥܢܝ܂ ܘܠܝܬ ܕܬܒܿܥ ܐܦ ܠܐ ܕܡܟܢܫ܂  70:43 ܡܛܠ ܗܢܐ ܫܡܥܘ ܪ̈ܥܘܬܐ ܦܬܓܡܗ ܕܡܪܝܐ܂  80:43 ܚܝ ܐܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܗܘܬ ܠܒܙܬܐ܂ ܘܗܘܬ ܥܢܝ ܡܐܟܘܠܬܐ/ܠܡܐܟܘܠܬܐ#3#/ ܠܟܠܗܿ ܚܝܘܬܐ ܕܕܒܪܐ ܡܢ ܒܠܝ ܪܥܝܿܐ܂ ܘܠܐ ܪܥܘ/ܒܥܘ#3#/ ܪ̈ܥܘܬܐ ܠܥܢܝ܂ ܐܠܐ ܪܥܘ ܪ̈ܥܘܬܐ ܢܦܫܗܘܢ/ܠܢܦܫܗܘܢ#3#/܂ ܘܠܥܢܝ ܠܐ ܪܥܘ܂  90:43 ܡܛܠ ܗܢܐ ܪ̈ܥܘܬܐ ܫܡܥܘ ܦܬܓܡܗ ܕܡܪܝܐ܂  01:43 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܐܢܐ ܥܠ ܪ̈ܥܘܬܐ܂ ܘܐܬܒܥ ܥܢܝ ܒܐ̈ܝܕܝܗܘܢ܂ ܘܐܒܛܠ ܐܢܘܢ ܕܠܐ/ܘܠܐ#3#/ ܢܪܥܘܢ ܬܘܒ ܠܥܢܝ܂ ܘܐܦܨܐ ܠܥܢܝ ܡܢ ܦܘܡܗܘܢ܂ ܘܬܘܒ ܠܐ ܢܗ̈ܘܝܢ ܠܗܘܢ ܠܡܐܟܘܠܬܐ/ܡܐܟܘܠܬܐ#3#/ ܀  11:43 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܬܒܿܥ ܐܢܐ ܥܢܝ/ܠܥܢܝ#3#/ ܘܣܥܿܪ ܐܢܐ ܠܗܝܢ܂  21:43 ܐܝܟ ܕܣܥܿܪ ܪܥܿܝܐ ܠܓܙܪܗ ܒܝܘܡܐ ܕܙܝܩܐ/ܙܕܝܩܐ#2#/܂ ܗܟܢܐ ܐܣܥܪܝܗܿ ܠܥܢܝ܂ ܘܐܟܢܫ ܐܢܘܢ ܡܢ ܟܘܠܗܘܢ ܐܬܪ̈ܘܬܐ ܕܐܬܒܕܪܘ ܒܗܘܢ܂ ܒܝܘܡܐ ܕܥܢܢܐ ܘܕܥܪܦܠܐ܂  31:43 ܘܐܦܩ ܐ̈ܢܝܢ ܡܢ ܥܡ̈ܡܐ܂ ܘܐܟܢܫ ܐܢܝ̈ܢ ܡܢ ܡ̈ܕܝܢܬܐ܂ ܘܐܝܬܐ ܐ̈ܢܝܢ ܠܐܪܥܗܝܢ܂ ܘܐܪܥܐ ܐ̈ܢܝܢ ܒܛܘܪ̈ܐ ܕܐܝܣܪܝܠ܂ ܘܒܢܚ̈ܠܐ ܘܒܟܠܗ ܝܬܒܐ ܕܐܪܥܐ܂  41:43 ܒܝܬ ܪܥܝܼܐ ܛܒܐ ܐܪܥܐ ܐ̈ܢܝܢ܂ ܘܒܛܘܪ̈ܐ ܪ̈ܡܐ ܕܐܝܣܪܝܠ ܢܗܘܐ ܕܝܪܗܝܢ܂ ܬܡܢ ܢܪ̈ܒܥܢ ܒܕܝܪܐ ܛܒܐ܂ ܘܪܥܝܼܐ ܫܡܝܢܐ ܢܪ̈ܥܝܢ ܒܛܘܪ̈ܐ ܕܐܝܣܪܝܠ܂  51:43 ܐܢܐ ܐܪܥܐ ܠܥܢܝ܂ ܘܐܢܐ ܐܪܒܥ ܐ̈ܢܝܢ ܐܡܿܪ ܡܪܐ ܡܪ̈ܘܬܐ܂  61:43 ܕܐܒܝܕܐ ܐܒܥܐ܂ ܘܕܛܥܝܐ ܐܗܦܟ܂ ܘܕܬܒܝܪܐ ܐܥܨܘܒ܂ ܘܕܟܪܝܗܐ ܐܚܝܠ܂ ܘܕܫܡܝܢܐ ܘܕܥܫܝܢܐ ܐܛܪ܂ ܘܐܪܥܐ ܐ̈ܢܝܢ ܒܕܝܢܐ܂  71:43 ܠܟܝܢ ܕܝܢ ܥܢܝ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܕܐܿܢ ܐܢܐ ܒܝܬ ܢܩܝܐ ܠܢܩܝܐ܂ ܘܒܝܬ ܕܟܪܐ ܠܕܟܪܐ܂  81:43 ܠܐ ܣܿܦܩ ܠܟܘܢ ܪ̈ܥܘܬܐ ܪܥܝܼܐ ܛܒܐ ܕܪܥܿܝܢ ܐܢܬܘܢ܂ ܘܫܪܟܐ ܕܪܥܝܟܘܢ ܕܝܫܿܝܢ ܐܢܬܘܢ ܒܪ̈ܓܠܝܟܘܢ܂ ܘܡ̈ܝܐ ܫܬܿܝܢ ܐܢܬܘܢ܂ ܘܫܪܟܐ ܕܡܘܬܪܝܢ ܐܢܬܘܢ܂ ܕܠܚܿܝܢ ܐܢܬܘܢ ܒܪ̈ܓܠܝܟܘܢ܂  91:43 ܘܥܢܝ ܪ̈ܥܝ ܕܘܫܐ ܕܪ̈ܓܠܝܟܘܢ܂ ܘܐܫܬܝ ܡ̈ܝܐ ܕܕܠܚ ܪ̈ܓܠܝܟܘܢ܂  02:43 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܕܐܿܢ ܐܢܐ ܒܝܬ ܢܩܝܐ ܫܡܝܢܬܐ ܠܢܩܝܐ ܡܚܝܠܬܐ܂  12:43 ܥܠ ܕܣܚ̈ܦܢ ܗ̈ܘܝ ܒ̈ܓܒܝܗܝܢ ܘܒܟܬ̈ܦܬܗܝܢ܂ ܘܒܩܪ̈ܢܬܗܝܢ ܡܕܩܪ̈ܢ ܗ̈ܘܝ ܠܟܠܗܝܢ ܟܪ̈ܝܗܬܐ܂ ܥܕܡܐ ܕܒܕܪ ܐܢܝ̈ܢ ܠܒܪ܂  22:43 ܘܐܦܪܩܝܗܿ ܠܥܢܝ܂ ܘܬܘܒ ܠܐ ܬܗܘܐ ܠܗܘܢ ܠܒܙܬܐ܂ ܘܐܕܘܢ ܒܝܬ ܢܩܝܐ ܠܢܩܝܐ ܘܒܝܬ ܕܟܪܐ ܠܕܟܪܐ܂  32:43 ܘܐܩܝܡ ܥܠܝܗܝܢ ܪܥܿܝܐ܂ ܘܢܪܥܐ ܐ̈ܢܝܢ ܕܘܝܕ ܥܒܼܕܝ܂ ܗܘ ܢܪܥܐ ܐ̈ܢܝܢ ܘܗܘ ܢܗܘܐ ܠܗܝܢ ܪܥܿܝܐ܂  42:43 ܘܐܢܐ ܡܪܝܐ ܐܗܘܐ ܠܗܘܢ ܐܠܗܐ܂ ܘܕܘܝܕ ܥܒܼܕܝ ܢܗܘܐ ܫܠܝܛܐ ܒܝܢܬܗܘܢ܂  52:43 ܘܐܩܝܡ ܠܗܘܢ ܩܝܡܐ ܕܫܠܡܐ܂ ܘܐܒܛܠ ܚܝܘܬܐ ܒܝܫܬܐ ܡܢ ܐܪܥܐ܂ ܘܢܥܡܪܘܢ ܒܡܕܒܪܐ ܒܫܠܝܐ܂ ܘܢܕܡܟܘܢ ܒܥܒܐ܂  62:43 ܘܐܬܠ ܠܗܘܢ ܒܘܪܟܬܝ ܚܕܪ ܪܡܬܝ܂ ܘܐܚܬ ܡܛܪܐ ܒܙܒܢܗ܂ ܘܢܗܘܐ ܡܛܪܐ ܕܒܘܪܟܬܐ܂  72:43 ܘܐܝ̈ܠܢܐ ܕܐܪܥܐ ܢܥܒܕܘܢ ܦܐܪ̈ܐ܂ ܘܐܪܥܐ ܬܬܠ ܥ̈ܠܠܬܗܿ܂ ܘܢܬܒܘܢ ܒܐܪܥܗܘܢ ܒܣܒܪܐ܂ ܘܢܕܥܘܢ ܕܐܢܐ ܐܢܐ ܡܪܝܐ܂ ܡܐ ܕܬܒܿܪܬ ܢܝܪܗܘܢ܂ ܘܦܨܝܿܬ ܐܢܘܢ ܡܢ ܐܝܕܐ ܕܡܫ̈ܥܒܕܢܝܗܘܢ܂  82:43 ܘܬܘܒ ܠܐ ܢܗܘܘܢ ܒܙܬܐ ܠܥܡ̈ܡܐ܂ ܐܦ ܠܐ ܬܐܟܘܠ ܐܢܘܢ ܚܝܘܬ ܒܪܐ܂ ܘܢܬܒܘܢ ܒܣܒܪܐ܂ ܘܠܐ ܢܗܘܐ ܠܗܘܢ ܡܗܪܢܐ܂  92:43 ܘܐܩܝܡ ܠܗܘܢ ܢܨܒܬܐ ܕܫܠܡܐ܂ ܘܬܘܒ ܠܐ ܢܫܬܢܩܘܢ ܒܟܦܢܐ ܒܐܪܥܐ܂ ܘܬܘܒ ܠܐ ܢܩܒܠܘܢ ܚܣܕܐ ܕܥܡ̈ܡܐ܂  03:43 ܘܢܕܥܘܢ ܕܐܢܐ ܐܢܐ ܡܪܝܐ ܐܠܗܗܘܢ܂ ܘܗܢܘܢ ܐܢܘܢ ܥܡܝ ܕܒܝܬ ܐܝܣܪܝܠ ܐܡܿܪ ܡܪܐ ܡܪ̈ܘܬܐ܂  13:43 ܐܢܬܝܢ ܕܝܢ ܥܢܝ ܥܢܐ ܕܡܪܥܝܬܝ܂ ܒܢ̈ܝ ܐܢܫܐ ܐܢܬܝܢ܂ ܘܐܢܐ ܐܢܐ ܡܪܝܐ ܐܠܗܟܝܢ ܐܡܿܪ ܡܪܐ ܡܪ̈ܘܬܐ ܀ ܀܂  10:53 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:53 ܒܪܢܫܐ܂ ܣܝܡ ܐ̈ܦܝܟ ܠܛܘܪܐ ܕܣܥܝܪ܂ ܘܐܬܢܒܐ ܥܠܘܗܝ܂  30:53 ܘܐܡܪ ܠܗ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܐܢܐ ܥܠܝܟ ܛܘܪܐ ܕܣܥܝܪ܂ ܘܐܪܝܡ ܐܝܕܝ ܥܠܝܟ܂ ܘܐܥܒܕܟ ܠܚܒܠܐ ܘܠܬܡܗܐ܂  40:53 ܘܡܕܝ̈ܢܬܟ ܐܥܒܕ ܠܚܘܪܒܐ܂ ܘܐܢܬ ܬܗܘܐ ܠܚܒܠܐ܂ ܘܬܕܥ ܕܐܢܐ ܐܢܐ ܡܪܝܐ܂  50:53 ܥܠ ܕܗܘܬ ܠܟ ܒܥܠܕܒܒܘܬܐ ܠܥܠܡ܂ ܘܐܫܠܡܬ ܠܒܢ̈ܝ ܐܝܣܪܝܠ ܠܐܝܕܐ ܕܣܝܦܐ ܒܙܒܢܐ ܕܥܩܬܗܘܢ܂ ܘܒܙܒܢܐ ܕܥܘܼܠܐ ܕܩܨܗܘܢ܂  60:53 ܡܛܠ ܗܢܐ ܚܝ ܐܢܐ ܐܡܿܪ ܡܪܐ ܡܪ̈ܘܬܐ܂ ܕܠܡܐ ܐܥܒܕܟ ܘܕܡܐ ܢܪܕܦܟ܂ ܕܡܐ ܕܣܢܝܬ ܗܘ ܕܡܐ ܢܪܕܦܟ܂  70:53 ܘܐܥܒܕܝܘܗܝ ܠܛܘܪܐ ܕܣܥܝܪ ܠܚܒܠܐ ܘܠܬܡܗܐ܂ ܘܐܘܒܕ ܡܢܗ ܕܥܒܿܪ ܘܕܬܐܿܒ܂  80:53 ܘܐܡܠܐ ܛܘܪ̈ܘܗܝ ܡܢ ܚܪ̈ܝܒܘܗܝ܂ ܫܩ̈ܝܦܝܟ ܘܪ̈ܡܬܟ ܘܢܚ̈ܠܝܟ܂ ܚܪ̈ܝܒܐ ܕܣܝܦܐ ܢܦܠܘܢ ܒܗܘܢ܂  90:53 ܘܐܥܒܕܟ ܚܘܪܒܐ/ܚܪܒܐ#3#/ ܠܥܠܡ܂ ܘܡܕܝ̈ܢܬܟ ܠܐ ܢܬܝ̈ܬܒܢ܂ ܘܬܕܥ܂ ܕܐܢܐ ܐܢܐ ܡܪܝܐ܂  01:53 ܥܠ ܕܐܡܪܬ ܕܬܪ̈ܝܢ ܥܡ̈ܡܝܢ/ܡ̈ܠܟܝܢ#3#/ ܘܬܪ̈ܬܝܢ ܡ̈ܠܟܘܢ ܕܝܠܝ ܐ̈ܢܝܢ ܘܐܢܐ ܐܪܬ ܐ̈ܢܝܢ܂ ܘܡܪܝܐ ܬܡܢ ܗܘܐ܂  11:53 ܡܛܠ ܗܢܐ ܚܝ ܐܢܐ ܐܡܿܪ ܡܪܐ ܡܪ̈ܘܬܐ܂ ܕܐܥܒܕ ܠܟ ܐܝܟ ܪܘܓܙܟ܂ ܘܐܝܟ ܒܥܠܕܒܒܘܬܟ ܕܥܒܕܬ ܘܣܢܝܬ ܐܢܘܢ܂ ܘܐܬܓܠܐ ܒܗܘܢ ܡܐ ܕܕܐܿܢ ܐܢܐ ܠܟ܂  21:53 ܘܬܕܥ܂ ܕܐܢܐ ܐܢܐ ܡܪܝܐ܂ ܫܿܡܥܬ ܟܘܠܗ ܓܘܕܦܟ܂ ܕܐܡܪܬ ܥܠ ܛܘܪ̈ܐ ܕܐܝܣܪܝܠ܂ ܕܚܪܒܝܢ ܐܢܘܢ܂ ܘܡܐܟܘܠܬܐ ܐܢܘܢ ܕܝܠܢ܂  31:53 ܘܐܘܪܟܬܘܢ ܥܠܝ ܦܘܡܟܘܢ܂ ܘܐܣܓܝܬܘܢ ܥܠܝ ܡ̈ܠܝܟܘܢ ܘܐܢܐ ܫܡܥܿܬ܂  41:53 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܠܛܘܪܐ ܕܣܥܝܪ ܕܫܪܐ ܒܚܕܘܬܐ ܕܟܠܗܿ ܐܪܥܐ܂ ܠܚܒܠܐ ܐܥܒܕܟ܂  51:53 ܥܠ ܕܚܕܝܬ ܠܝܪܬܘܬܐ ܕܒܝܬ ܐܝܣܪܝܠ ܕܚܪܒܬ܂ ܗܟܢܐ ܐܥܒܕ ܠܟ܂ ܠܚܒܠܐ ܬܗܘܐ ܛܘܪܐ ܕܣܥܝܪ ܘܐܕܘܡ ܟܠܗܿ܂ ܘܢܕܥܘܢ܂ ܕܐܢܐ ܐܢܐ ܡܪܝܐ܂  10:63 ܘܐܢܬ ‍<‍ܕܝܢ#3#‍>‍ ܒܪ ܐܢܫܐ܂ ܐܬܢܒܐ ܥܠ ܛܘܪ̈ܐ ܕܐܝܣܪܝܠ܂ ܘܐܡܪ ܠܛܘܪ̈ܐ ܕܐܝܣܪܐܝܠ܂ ܫܡܥܘ ܦܬܓܡܗ \ܕܡܪܐ ܡܪ̈ܘܬܐ /ܕܡܪܝܐ#3#/܂  20:63 ܗܟܢܐ ܐܡܿܪ ܡܪܐ ܡܪ̈ܘܬܐ ܥܠ ܕܐܡܪ ܥܠܝܟܘܢ ܒܥܠܕܒܒܐ ܐܚܢܝ ܘܐܡܪ ܕܪ̈ܡܬܐ/ܪ̈ܡܬܐ#3#/ ܕܡܢ ܥܠܡ ܕܝܠܢ ܐ̈ܢܝܢ ܝܘܪܬܢܐ/ܝܘܬܪܢܐ#3#/܂  30:63 ܡܛܠ ܗܢܐ ܐܬܢܒܐ ܘܐܡܪ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܐܨܛܥܪܬܘܢ ܘܐܬܚܪܒܬܘܢ܂ ܘܐܬܓܕܦܬܘܢ ܡܢ ܐܝܠܝܢ ܕܚܕܝܪ̈ܝܢ ܠܟܘܢ܂ ܘܗܘܝܬܘܢ ܝܘܪܬܢܐ ܠܫܪܟܐ ܕܥܡ̈ܡܐ܂ ܘܢܦܠܬܘܢ ܒܡܡܠܠܐ ܕܠܫ̈ܢܐ ܘܒܪܢܝܐ ܕܥܡ̈ܡܐ܂  40:63 ܡܛܠ ܗܢܐ ܫܡܥܘ ܦܬܓܡܗ ܕܡܪܐ ܡܪ̈ܘܬܐ ܛܘܪ̈ܐ ܕܐܝܣܪܐܝܠ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܠܛܘܪ̈ܐ ܘܠܪ̈ܡܬܐ ܘܠܢܚ̈ܠܐ ܘܠܥܘܡ̈ܩܐ܂ ܘܠܚܪ̈ܒܬܐ ܕܨ̈ܕܝܢ ܘܠܡܕܝܢ̈ܬܐ ܕܐܫܬܒܩ܂ ܘܗ̈ܘܝ/ܕܗ̈ܘܝ#3#/ ܠܒܙܬܐ ܘܠܡܘܝܩܐ ܠܫܪܟܐ ܕܥܡ̈ܡܐ ܕܚܕܝܪ̈ܝܢ ܠܗܘܢ܂  50:63 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܒܢܘܪܐ ܕܛܢܢܝ ܡܠܿܠܬ ܥܠ ܫܪܟܐ ܕܥܡ̈ܡܐ ܘܥܠ ܟܠܗܿ ܐܕܘܡ܂ ܥܠ ܕܥܒܕܘ ܠܗܘܢ ܐܪܥܝ ܠܝܘܪܬܢܐ/ܝܘܪܬܢܐ#3#/܂ ܒܚܕܘܬܐ ܕܠܒܗܘܢ ܨܥܪܘ ܢܦܫ̈ܬܐ܂ ܕܢܫܒܘܢ ܐ̈ܢܝܢ ܘܢܒܙܘܢ ܐ̈ܢܝܢ܂  60:63 ܡܛܠ ܗܢܐ ܐܬܢܒܐ ܥܠ ܐܪܥܐ ܕܐܝܣܪܝܠ܂ ܘܐܡܪ ܠܛܘܪ̈ܐ ܘܠܪ̈ܡܬܐ ܘܠܢܚ̈ܠܐ ܘܠܥܘ̈ܡܩܐ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܐܢܐ ܡܠܿܠܬ ܒܛܢܢܝ ܘܒܚܡܬܝ܂ ܥܠ ܕܩܒܠܬܘܢ ܚܣܕܐ ܕܥܡ̈ܡܐ܂  70:63 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ‍<‍ܗܐ#3#‍>‍ ܐܢܐ ܐܪܝܡܿܬ ܐܝܕܐ ܥܠ ܥܡ̈ܡܐ ܕܚܕܝܪ̈ܝܢ ܠܟܘܢ܂ ܕܢܩܒܠܘܢ ܚܣܕܗܘܢ܂  80:63 ܐܢܬܘܢ ܕܝܢ ܛܘܪ̈ܐ ܕܐܝܣܪܝܠ܂ ܥܘ̈ܦܝܟܘܢ ܬܬܠܘܢ܂ ܘܦܐܪ̈ܝܟܘܢ ܬܪܒܘܢ ܠܥܡܝ ܐܝܣܪܝܠ܂ ܡܛܠ ܕܩܪܒܘ ܠܡܐܬܐ܂  90:63 ܘܗܐ ܡܬܦܢܐ ܐܢܐ ܥܠܝܟܘܢ܂ ܘܬܬܦܠܚܘܢ/ܕܬܬܦܠܚܘܢ#3#/ ܘܬܙܕܪܥܘܢ܂  01:63 ܘܐܣܓܐ ܥܠܝܟܘܢ ܒܢ̈ܝ ܐܢܫܐ ܕܟܠܗ ܒܝܬ ܐܝܣܪܝܠ܂ ܘܢܬܝ̈ܬܒܢ ܡܕܝܢ̈ܬܐ ܘܚܪ̈ܒܬܐ ܢܬ̈ܒܢܝܢ/ܢܬܝܬ̈ܒܢ#3#/܂  11:63 ܘܐܣܓܐ ܥܠܝܟܘܢ ܒ̈ܢܝܢܫܐ ܘܒܥܝܪܐ܂ ܘܢܟܒܪܘܢ/ܘܢܪܒܘܢ#2#/ ܘܢܣܓܘܢ܂ ܘܐܘܬܒܟܘܢ ܐܝܟ ܕܡܢ ܩܕܝܡ܂ ܘܐܛܐܒ ܠܟܘܢ ܐܝܟ ܕܡܢ ܪܫܝܬܐ܂ ܘܬܕܥܘܢ ܕܐܢܐ ܐܢܐ ܡܪܝܐ܂  21:63 ܘܐܗܠܟ ܒܟܘܢ ܒܢܝܢܫ̈ܐ ܠܥܡܝ ܐܝܣܪܐܝܠ܂ ܘܢܐܪܬܘܢܟܘܢ ܘܬܗܘܘܢ ܠܗܘܢ ܝܘܪܬܢܐ/ܠܝܘܪܬܢܐ#3#/܂ ܘܬܘܒ ܠܐ ܬܘܣܦܘܢ ܠܡܬܓܙܝܘ܂  31:63 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܥܠ ܕܐܡܿܪܝܢ ܠܟܝ ܐܟܠܬ ܒܢܝܢ̈ܫܐ ܐܢܬܝ ܘܡܓܙܝܬ ܥܡܗܿ܂  41:63 ܡܟܝܠ ܒܢܝܢ̈ܫܐ ܠܐ ܬܐܟܠܝܢ܂ ܘܥܡܟܝ ܬܘܒ ܠܟ ܬܓܙܝܢ ܐܡܿܪ ܡܪܐ ܡܪ̈ܘܬܐ܂  51:63 ܘܬܘܒ ܠܐ ܐܫܡܥ ܥܠܝܟܝ ܚܣܕܐ ܕܥܡ̈ܡܐ܂ ܘܨܥܪܗܘܢ ܬܘܒ ܠܐ ܬܩܒܠܝܢ܂ ܘܥܡܟܝ ܬܘܒ ܠܐ ܬܓܙܝܢ ܐܡܿܪ ܡܪܐ ܡܪ̈ܘܬܐ ܀  61:63 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  71:63 ܒܪ ܐܢܫܐ܂ ܕܒܝܬ ܐܝܣܪܝܠ ܝܬܿܒܝܢ/ܕܝܬܿܒܝܢ#3#/ ܒܐܪܥܗܘܢ܂ ܘܛܢܦܘܗܿ ܒܐܘܪ̈ܗܬܗܘܢ ܘܒܨܢ̈ܥܬܗܘܢ܂ ܘܐܝܟ ܛܡܐܘܬܐ ܕܟܦܣܢܝܬܐ܂ ܗܟܢܐ ܗܘܬ ܩܕܡܝ ܐܘܪܚܗܘܢ܂  81:63 ܘܐܫܿܕܬ ܪܘܓܙܝ ܥܠܝܗܘܢ܂ ܡܛܠ ܕܡܐ ܕܐܫܕܘ ܒܐܪܥܐ ܘܛܢܦܘܗܿ ܒܦܬܟܪ̈ܝܗܘܢ܂  91:63 ܘܒܿܕܪܬ ܐܢܘܢ ܒܥܡ̈ܡܐ ܘܕܪܝܬ ܐܢܘܢ ܒܡ̈ܕܝܢܬܐ܂ ܘܐܝܟ ܐܘܪ̈ܚܬܗܘܢ ܘܐܝܟ ܨܢ̈ܥܬܗܘܢ ܕܢܿܬ ܐܢܘܢ܂  02:63 ܘܐܙܿܠܘ ܠܒܝܬ ܥܡ̈ܡܐ܂ ܘܛܘܫܘ ܫܡܐ ܕܩܘܕܫܝ܂ ܘܐܡܿܪܝܢ ܗܘܘ ܠܗܘܢ ܥܡ̈ܡܐ܂ ܗܠܝܢ ܥܡܗ ܐܢܘܢ ܕܐܠܗܐ ܘܡܢ ܐܪܥܗ ܢܦܩܘ܂  12:63 ܘܚܣܿܬ ܥܠ ܫܡܐ ܕܩܘܕܫܝ܂ ܕܛܘܫܘܗܝ ܕܒܝܬ ܐܝܣܪܝܠ ܒܝܬ ܥܡ̈ܡܐ ܕܐܙܠܘ ܠܘܬܗܘܢ܂  22:63 ܡܛܠ ܗܢܐ ܐܡܪ ܠܕܒܝܬ ܐܝܣܪܝܠ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܠܐ ܗܘܐ ܡܛܠܬܟܘܢ ܥܒܿܕ ܐܢܐ ܒܝܬ/ܒܢ̈ܝ#3#/ ܐܝܣܪܝܠ܂ ܐܠܐ ܡܛܠ ܫܡܐ ܕܩܘܕܫܝ܂ ܕܛܘܫܬܘܢ ܒܥܡ̈ܡܐ/ܒܝܬ ܥܡ̈ܡܐ#3#/ ܕܐܙܠܬܘܢ ܠܘܬܗܘܢ܂  32:63 ܕܐܩܕܫ ܫܡܝ ܪܒܐ܂ ܕܐܬܛܘܫ ܒܝܬ ܥܡ̈ܡܐ ܕܛܘܫܬܘܢܝܗܝ ܒܝܢܬܗܘܢ܂ ܘܢܕܥܘܢ ܥܡ̈ܡܐ ܕܐܢܐ ܐܢܐ ܡܪܝܐ܂ ܐܡܿܪ ܡܪܐ ܡܪ̈ܘܬܐ܂ ܡܐ ܕܐܬܩܕܫܿܬ ܒܟܘܢ ܠܥ̈ܢܝܗܘܢ܂  42:63 ܘܐܕܒܪܟܘܢ ܡܢ ܥܡ̈ܡܐ܂ ܘܐܟܢܫܟܘܢ ܡܢ ܡܕܝ̈ܢܬܐ܂ ܘܐܝܬܝܟܘܢ ܠܐܪܥܟܘܢ ‍<‍ܘܢܕܥܘܢ ܕܐܢܐ ܐܢܐ ܡܪܝܐ#3#‍>‍܂  52:63 ܘܐܪܘܣ ܥܠܝܟܘܢ ܡ̈ܝܐ ܕܟ̈ܝܐ܂ ܘܐܕܟܝܟܘܢ ܡܢ ܟܠܗܿ ܛܢܦܘܬܟܘܢ ܘܡܢ ܟܠܗܘܢ ܦܬܟܪ̈ܝܟܘܢ܂  62:63 ܘܐܬܠ ܠܟܘܢ ܠܒܐ ܚܕܬܐ܂ ܘܪܘܚܐ ܚܕܬܐ ܐܬܠ ܒܓܘܟܘܢ܂ ܘܐܥܒܪ ܠܒܐ ܕܟܐܦܐ ܡܢ ܒܣܪܟܘܢ܂ ܘܐܬܠ ܠܟܘܢ ܠܒܐ ܕܒܣܪܐ܂  72:63 ܘܐܬܠ ܪܘܚܝ ܒܓܘܟܘܢ܂ ܘܐܥܒܕ ܕܒܦܘ̈ܩܕܢܝ ܬܗܠܟܘܢ܂ ܘܕܝܢ̈ܝ ܬܛܪܘܢ ܘܬܥܒܕܘܢ ܐܢܘܢ܂  82:63 ܘܬܬܒܘܢ ܒܐܪܥܐ ܕܝܗܿܒܬ ܠܐ̈ܒܗܝܟܘܢ܂ ܘܬܗܘܘܢ ܠܝ ܥܡܐ܂ ܘܐܢܐ ܐܗܘܐ ܠܟܘܢ ܐܠܗܐ܂  92:63 ܘܐܦܪܘܩܟܘܢ ܡܢ ܟܠܗܿ ܛܢܦܘܬܟܘܢ܂ ܘܐܩܪܐ ܠܥܒܘܪܐ ܘܐܣܓܝܘܗܝ܂ ܘܠܐ ܐܝܬܐ ܥܠܝܟܘܢ ܟܦܢܐ܂  03:63 ܘܐܣܓܐ ܦܐܪ̈ܐ ܕܐ̈ܝܠܢܐ ܘܥ̈ܠܠܬܐ ܕܐܪܥܐ܂ ܘܬܘܒ ܠܐ ܬܩܒܠܘܢ ܚܣܕܐ ܕܟܦܢܐ ܒܝܬ ܥܡ̈ܡܐ܂  13:63 ܘܬܬܕܟܪܘܢ ܬܡܢ ܐܘܪ̈ܚܬܟܘܢ ܒܝܫ̈ܬܐ ܘܨܢ̈ܥܬܟܘܢ ܫ̈ܛܝܬܐ܂ ܘܢܬܩ̈ܡܛܢ ܐ̈ܦܝܟܘܢ ܒܥܘܼܠܟܘܢ ܘܒ̈ܛܢܦܘܬܟܘܢ܂  23:63 ܘܕܥܘ ܕܠܐ ܗܘܐ ܡܛܠܬܟܘܢ ܥܒܿܕ ܐܢܐ ܗܠܝܢ ܐܡܿܪ ܡܪܐ ܡܪ̈ܘܬܐ܂ ܒܗܬܘ ܘܐܬܬܟܣܘ ܡܢ ܐܘܪ̈ܚܬܟܘܢ ܒܝܫ̈ܬܐ܂ ܘܠܐ ܬܡܘܬܘܢ ܕܒܝܬ/ܒܝܬ#3#/ ܐܝܣܪܐܝܠ܂  33:63 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܒܝܘܡܐ ܕܡܕܟܐ ܐܢܐ ܠܟܘܢ ܡܢ ܟܠܗ ܥܘܼܠܟܘܢ܂ ܡܘܬܒ ܐܢܐ ܡܕܝܢ̈ܬܐ ܘܒܢܿܐ ܐܢܐ ܚܪ̈ܒܬܐ܂  43:63 ܘܐܪܥܐ ܕܚܪܒܐ ܗܘܬ ܬܬܦܠܚ ܕܨܕܝܐ ܗܘܬ ܒܥܝܢ̈ܝ ܟܠ ܕܥܒܿܪ܂  53:63 ܘܢܐܡܪܘܢ ܐܪܥܐ ܗܿܝ ܚܪܒܬܐ܂ ܗܘܬ ܐܝܟ ܦܪܕܝܣܐ ܕܥܕܢ ܘܡ̈ܕܝܢܬܐ ܕܚܪ̈ܒܢ ܗ̈ܘܝ ܘܡܣܚ̈ܦܢ܂ ܗ̈ܘܝ ܟܪ̈ܟܐ ܥܫ̈ܝܢܐ܂  63:63 ܘܢܕܥܘܢ ܥܡ̈ܡܐ ܕܡܫܬܚܪ̈ܝܢ ܚܕܪ̈ܝܟܘܢ܂ ܕܐܢܐ ܡܪܝܐ ܒܢܿܐ ܐܢܐ ܡܣ̈ܚܦܬܐ ܘܢܨܿܒ ܐܢܐ ܚܪ̈ܒܬܐ܂ ܐܢܐ ܡܪܝܐ ܐܡܿܪܬ ܘܥܒܿܕ ܐܢܐ܂  73:63 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܬܘܒ ܒܗܕܐ ܬܒܿܥ ܐܢܐ ܠܕܒܝܬ ܐܝܣܪܝܠ܂ ܕܐܥܒܕ ܠܗܘܢ ܘܐܣܓܐ ܐܢܘܢ܂ ܐܝܟ ܥܢܐ ܕܒܢܝܢ̈ܫܐ܂  83:63 ܐܝܟ ܥܢܐ ܩܕܝܫ̈ܬܐ܂ ܐܝܟ ܥܢܐ ܕܐܘܪܫܠܡ ܒܙܒܢܐ ܕܥܕܥܐ̈ܕܝܗܿ܂ ܗܟܢܐ ܢܗ̈ܘܝܢ ܡ̈ܕܝܢܬܐ ܕܚܪ̈ܒܢ ܗ̈ܘܝ܂ ܘܢ̈ܬܡܠܝܢ ܥܢܐ ܕܒܢܝܢܫ̈ܐ܂ ܘܢܕܥܘܢ ܕܐܢܐ ܐܢܐ ܡܪܝܐ ܀܂  10:73 ܘܗܘܬ ܥܠܝ ܐܝܕܗ ܕܡܪܝܐ܂ ܘܐܦܩܢܝ ܒܪܘܚܗ ܡܪܝܐ/ܕܡܪܝܐ#3#/܂ ܘܐܫܪܝܢܝ ܒܦܩܥܬܐ ܘܡܠܝܐ/ܕܡܠܝܐ#3#/ ܗܘܬ ܓܪ̈ܡܐ܂  20:73 ܘܐܥܒܪܢܝ ܥܠܝܗܘܢ ܚܕܪ̈ܝܗܘܢ܂ ܘܚܙܿܝܬ ܕܣܓܝܐܝܢ ܛܒ ܒܦܩܥܬܐ ܘܛܒ ܝܒܝܫܝܢ܂  30:73 ܘܐܡܪ ܠܝ܂ ܒܪܢܫܐ܂ ܚܐܿܝܢ ܓܪ̈ܡܐ ܗܠܝܢ܂ ܘܐܡܿܪܬ܂ ܐܢܬ ܗܘ ܝܕܥܿ ܡܪܐ ܡܪ̈ܘܬܐ܂  40:73 ܘܐܡܪ ܠܝ܂ ܐܬܢܒܐ ܥܠ ܓܪ̈ܡܐ ܗܠܝܢ ܘܐܡܪ ܠܗܘܢ ܓܪ̈ܡܐ ܝܒܝܫ̈ܐ܂ ܫܡܥܘ ܦܬܓܡܗ ܕܡܪܝܐ܂  50:73 ܗܟܢܐ ܐܡܿܪ ܡܪܐ ܡܪ̈ܘܬܐ ܠܓܪ̈ܡܐ ܗܠܝܢ܂ ܗܐ ܐܢܐ ܡܥܠ ܐܢܐ ܒܟܘܢ ܪܘܚܐ ܘܬܚܘܢ܂  60:73 ܘܐܬܠ ܥܠܝܟܘܢ ܓܝ̈ܕܐ܂ ܘܐܣܩ ܥܠܝܟܘܢ ܒܣܪܐ܂ ܘܐܩܪܘܡ ܥܠܝܟܘܢ ܡܫܟܐ܂ ܘܐܬܠ ܒܟܘܢ ܪܘܚܐ ܘܬܚܘܢ܂ ܘܬܕܥܘܢ ܕܐܢܐ ܐܢܐ ܡܪܝܐ܂  70:73 ܘܐܬܢܒܝܿܬ ܐܝܟ/ܐܝܟܢܐ#3#/ ܕܦܩܕܢܝ܂ ܘܟܕ ܐܬܢܒܝܿܬ܂ ܗܘܐ ܩܠܐ ܘܙܘܥܐ܂ ܘܩܪܒܘ ܓܪ̈ܡܐ ܓܪܡܐ ܠܘܬ ܫܪܝܬܗ܂  80:73 ܘܚܙܿܝܬ ܕܣܠܩ ܥܠܝܗܘܢ ܓܝ̈ܕܐ ܘܒܣܪܐ ܘܐܬܩܪܡ ܥܠܝܗܘܢ ܡܫܟܐ ܡܢ ܠܥܠ܂ ܘܪܘܚܐ ܠܝܬ ܗܘܬ ܒܗܘܢ܂  90:73 ܘܐܡܪ ܠܝ܂ ܐܬܢܒܐ ܥܠ ܪܘܚܐ܂ ܐܬܢܒܐ ܒܪܢܫܐ ‍<‍ܥܠ ܪܘܚܐ#3#‍>‍ ܘܐܡܪ ܠܪܘܚܐ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܬܝ ܪܘܚܐ ܡܢ ܐܪ̈ܒܥ ܪ̈ܘܚܐ܂ ܘܦܘܚܝ ܒܗܠܝܢ ܩ̈ܛܝܠܐ ܘܢܚܘܢ܂  01:73 ܘܐܬܢܒܝܿܬ ܐܝܟ ܕܦܩܕܢܝ܂ ܘܥܠܬ ܒܗܘܢ ܪܘܚܐ ܘܚܝܘ܂ ܘܩܡܘ ܥܠ ܪ̈ܓܠܝܗܘܢ܂ ܚܝܠܐ ܕܛܒ ܣܓܝ܂  11:73 ܘܐܡܪ ܠܝ ܒܪܢܫܐ܂ ܗܠܝܢ ܓܪ̈ܡܐ ܟܠܗܘܢ ܕܒܢ̈ܝ ܐܝܣܪܝܠ ܐܢܘܢ܂ ܕܐܡܿܪܝܢ ܗܘܘ ܝܒܫܘ ܓܪ̈ܡܝܢ ܘܐܒܕ ܣܒܪܢ ܘܒܛܠܢ ܠܢ܂  21:73 ܡܛܠ ܗܢܐ ܐܬܢܒܐ ܘܐܡܪ ܠܗܘܢ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܦܬܿܚ ܐܢܐ ܩܒܪ̈ܝܟܘܢ܂ ܘܡܣܩ ܐܢܐ ܠܟܘܢ ܡܢ ܩܒܪ̈ܝܟܘܢ܂ ܘܡܝܬܐ ܐܢܐ ܠܟܘܢ ܠܐܪܥܐ ܕܐܝܣܪܝܠ܂  31:73 ܘܬܕܥܘܢ ܕܐܢܐ ܐܢܐ ܡܪܝܐ܂ ܡܐ ܕܦܬܿܚܬ ܩܒܪ̈ܝܟܘܢ܂ ܘܡܐ ܕܐܣܩܿܬܟܘܢ ܡܢ ܩܒܪ̈ܝܟܘܢ܂  41:73 ܐܬܠ ܪܘܚܝ ܒܟܘܢ ܘܬܚܘܢ܂ ܘܐܫܒܘܩܟܩܢ ܒܐܪܥܟܘܢ܂ ܘܬܕܥܘܢ ܕܐܢܐ ܐܢܐ ܡܪܝܐ܂ ܐܡܿܪܬ ܘܥܒܿܕ ܐܢܐ܂ ܐܡܿܪ ܡܪܐ ܡܪ̈ܘܬܐ܂  51:73 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  61:73 ܐܢܬ ܕܝܢ ܒܪ ܐܢܫܐ܂ ܣܒ ܠܟ ܩܝܣܐ ܚܕ܂ ܘܟܬܘܒ ܥܠܘܗܝ ܝܗܘܕܐ܂ ܘܒܢ̈ܝ ܐܝܣܪܐܝܠ ܚܒܪ̈ܘܗܝ܂ ܘܣܒ ܩܝܣܐ ܐܚܪܢܐ܂ ܘܟܬܘܒ ܥܠܘܗܝ ܝܘܣܦ ܒܩܝܣܐ ܕܐܦܪܝܡ܂ ܘܟܠܗܘܢ ܒܢ̈ܝ ܐܝܣܪܝܠ ܚܒܪ̈ܘܗܝ܂  71:73 ܘܩܪܒ ܐܢܘܢ ܚܕ ܠܘܬ ܚܕ܂ ܘܢܗܘܘܢ ܚܕ ܩܝܣ ܒܐܝܕܟ܂  81:73 ܘܐܢ ܐܡܪܘ ܠܟ ܒ̈ܢܝ ܥܡܟ ܚܘܢ ܡܢܐ ܐ̈ܢܝܢ ܗܠܝܢ܂  91:73 ܐܡܪ ܠܗܘܢ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ‍<‍ܐܢܐ#3#‍>‍ ܢܣܿܒ ܐܢܐ ܩܝܣܐ ܕܝܘܣܦ ܕܒܐܝܕܗ ܕܐܦܪܝܡ܂ ܘܫ̈ܒܛܐ ܕܐܝܣܪܝܠ/ܕܒܢ̈ܝ ܐܝܣܪܝܠ#3#/ ܚܒܪ̈ܘܗܝ܂ ܘܐܬܠ ܐܢܘܢ ܥܡ/ܥܠ#3#/ ܩܝܣܐ ܕܝܗܘܕܐ܂ ܘܐܥܒܕ ܐܢܘܢ ܚܕ ܩܝܣ܂ ܘܢܗܘܘܢ ܚܕ ܒܐܝܕܝ܂  02:73 ܘܩܝܣ̈ܐ ܕܟܬܿܒ ܐܢܬ/ܐܢܐ#2#/ ܥܠܝܗܘܢ܂ ܐܚܘܕ ܐܢܘܢ ܒܐܝܕܟ ܠܥܢܝ̈ܗܘܢ܂  12:73 ܘܐܡܪ ܠܗܘܢ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܢܣܿܒ ܐܢܐ ܠܒܢ̈ܝ ܐܝܣܪܝܠ ܡܢ ܒܝܢܬ ܥܡ̈ܡܐ ܕܐܙܠܘ ܠܘܬܗܘܢ/ܒܬܪܗܘܢ#3#/܂ ܘܐܟܢܫ ܐܢܘܢ ܘܐܝܬܐ ܐܢܘܢ ܠܐܪܥܗܘܢ܂  22:73 ܘܐܥܒܕ ܐܢܘܢ ܥܡܐ ܚܕ ܒܐܪܥܐ܂ ܒܛܘܪ̈ܐ ܕܐܝܣܪܝܠ܂ ܘܚܕ ܡܠܟܐ ܢܗܘܐ ܠܟܠܗܘܢ/ܠܗܘܢ#3#/܂ ܘܬܘܒ ܠܐ ܢܗܘܘܢ ܬܪ̈ܝܢ ܥܡ̈ܡܝܢ܂ ܘܬܘܒ ܠܐ ܢܬܦܠܓܘܢ ܠܬܪ̈ܬܝܢ ܡ̈ܠܟܘܢ܂  32:73 ܘܬܘܒ ܠܟ ܢܬܛܢܦܘܢ ܒܦܬܟܪ̈ܝܗܘܢ܂ ܘܒ̈ܛܢܦܘܬܗܘܢ ܘܒܟܠܗ ܥܘܼܠܗܘܢ܂ ܘܐܦܪܘܩ/ܘܐܦܩ#3#/ ܐܢܘܢ ܡܢ ܟܠܗ ܒܝܬ ܡܥܡܪܗܘܢ ܕܚܛܘ ܒܗ܂ ܘܐܕܟܐ ܐܢܘܢ ܘܢܗܘܘܢ ܠܝ ܥܡܐ܂ ܘܐܢܐ ܐܗܘܐ ܠܗܘܢ ܐܠܗܐ܂  42:73 ܘܥܒܼܕܝ ܕܘܝܕ ܢܡܠܟ ܥܠܝܗܘܢ܂ ܘܪܥܝܿܐ ܚܕ ܢܗܘܐ ܠܟܠܗܘܢ܂ ܘܒܕܝܢ̈ܝ ܢܗܠܟܘܢ܂ ܘܦܘܩ̈ܕܢܝ ܢܛܪܘܢ ܘܢܥܒܕܘܢ ܐܢܘܢ܂  52:73 ܘܢܬܒܘܢ ܒܐܪܥܐ ܕܝܗܿܒܬ ܠܥܒܕܝ ܝܥܩܘܒ܂ ܕܝܬܒܘ ܒܗܿ ܐ̈ܒܗܝܗܘܢ܂ ܘܢܬܒܘܢ ܒܗܿ ܗܢܘܢ ܘܒ̈ܢܝܗܘܢ ܘܒܢ̈ܝ ܒ̈ܢܝܗܘܢ ܠܥܠܡ܂ ܘܕܘܝܕ ܥܒܼܕܝ ܢܗܘܐ ܠܗܘܢ ܡܕܒܪܢܐ ܠܥܠܡ܂  62:73 ܘܐܩܝܡ ܠܗܘܢ ܩܝܡܐ ܕܫܠܡܐ ‍<‍ܘܐܗܘܐ ܠܗܘܢ ܐܠܗܐ#3#‍>‍܂ ܘܩܝܡܐ ܕܥܠܡ/ܠܥܠܡ#3#/ ܢܗܘܐ ܥܡܗܘܢ܂ ܘܐܣܓܐ ܐܢܘܢ܂ ܘܐܬܠ ܡܩܕܫܝ ܒܝܢܬܗܘܢ ܠܥܠܡ܂  72:73 ܘܢܗܘܐ ܒܝܬ ܡܫܪܝ ܒܗܘܢ ‍<‍ܘܐܗܘܐ ܠܗܘܢ ܐܠܗܐ#3#‍>‍܂ ܘܗܢܘܢ ܢܗܘܘܢ ܠܝ ܥܡܐ܂  82:73 ܘܢܕܥܘܢ ܥܡ̈ܡܐ ܕܐܢܐ ܐܢܐ ܡܪܝܐ ܕܡܩܕܫ ܐܢܐ ܠܐܝܣܪܝܠ܂ ܡܐ ܕܗܘܐ ܒܗܘܢ ܡܩܕܫܝ ܠܥܠܡ܂  10:83 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  20:83 ܒܪܢܫܐ܂ ܣܝܡ ܐ̈ܦܝܟ ܥܠ ‍<‍ܕܒܝܬ#3#‍>‍ ܓܘܓ ܘܥܠ ܐܪܥܐ ܕܡܓܘܓ܂ ܡܕܒܪܢܐ ܘܪܝܫܐ ܕܡܫܟ ܘܕܬܘܒܝܠ ܘܐܬܢܒܐ ܥܠܘܗܝ ܘܐܡܪ܂  30:83 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܐܢܐ ܥܠܝܟ ܓܘܓ܂ ܡܕܒܪܢܐ ܘܪܝܫܐ ܕܡܫܟ ܘܕܬܘܒܝܠ܂  40:83 ܘܐܟܢܫܟ ܘܐܪܡܐ ܒܠܡܐ ܒܦܟܝ̈ܟ܂ ܘܐܦܩܟ ܡܢ ܐܬܪܟ ܠܟ ܘܠܟܠܗ ܚܝܠܟ܂ ܪ̈ܟܫܐ ܘܦܪ̈ܫܐ ܕܠܒܝܫ̈ܝܢ ܙܝܢܐ܂ ܟܠܗܘܢ ܟܢܫܐ ܪܒܐ܂ ܒܢܝܙܟܐ ܘܒܣ̈ܟܪܐ ܘܐ̈ܚܝܕܝ ܣ̈ܝܦܐ/ܣܟܪ̈ܐ#3#/܂  50:83 ܟܠܗܘܢ ܦܪ̈ܣܝܐ ܘܟܘܫ̈ܝܐ ܘܦܘ̈ܛܝܐ ܥܡܗܘܢ܂ ܒܣܟܪ̈ܐ ܘܒܣܢܘܪ̈ܬܐ܂  60:83 ܓܡܪ ܘܟܠܗ ܚܝܠܗܿ ܘܒܝܬ ܬܘܓܪܡܐ܂ ܘܫ̈ܦܘܠܝ ܓܪܒܝܐ ܘܟܠܗ ܚܝܠܗܘܢ܂ ܘܥܡ̈ܡܐ ܣ̈ܓܝܐܐ ܕܥܡܟ܂  70:83 ܐܬܛܝܒ ܐܢܬ ܘܟܠܗ ܟܢܫܟ ܕܟܢܝܫ ܥܡܟ܂ ܘܗܘܝ ܠܗܘܢ ܡܛܪܬܐ܂  80:83 ܡܢ ܝܘܡ̈ܬܐ ܩܕܡ̈ܝܐ ܐܬܦܩܕܬ܂ ܘܒܚܪܬܐ ܕܫܢ̈ܝܐ ܬܐܬܐ ܥܠ ܛܘܪ̈ܐ ܕܐܝܣܪܝܠ܂ ܘܥܠ ܐܪܥܐ ܕܐܫܬܝܢܬ ܡܢ ܚܪܒܐ܂ ܘܐܬܟܢܫܬ ܡܢ ܥܡ̈ܡܐ ܣ̈ܓܝܐܐ܂ ܘܝܬܒܘ ܒܗܿ ܟܠܗܘܢ ܒܫܠܝܐ܂  90:83 ܘܬܣܩ ܐܝܟ ܕܠܘܚܝܐ܂ ܘܐܝܟ ܥܢܢܐ ܕܡܟܣܝܐ ܠܐܪܥܐ܂ ܐܢܬ ܘܟܠܗ ܚܝܠܟ܂ ܘܥܡ̈ܡܐ ܣ̈ܓܝܐܐ ܕܥܡܟ ܀  01:83 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܒܗ ܒܝܘܡܐ ܗܿܘ܂ ܢܣܩ̈ܢ ܡ̈ܠܐ ܥܠ ܠܒܟ܂ ܘܬܬܚܫܒ ܡܚܫܒܬܐ ܒܝܫܬܐ܂  11:83 ܘܬܐܡܪ܂ ܐܣܩ ܥܠ ܐܪܥܐ ܟܗܝܢܬܐ܂ ܘܐܙܠ ܥܠ ܕܝܬܿܒܝܢ ܒܫܠܝܐ܂ ܕܠܐ ܫܘܪ̈ܐ ܘܠܐ ܣܘܟܪ̈ܐ܂ ܘܠܐ ܬܪ̈ܥܐ ܐܝܬ ܠܗܘܢ܂  21:83 ܕܬܫܒܐ ܫܒܝܬܐ ܘܬܒܘܙ ܒܙܬܐ܂ ܘܬܗܦܟ/ܘܬܗܦܘܟ#3#/ ܐܝܕܟ ܥܠ ܚܪ̈ܒܬܐ ܕܐܬܝܬܒ܂ ܘܥܠ ܥܡܐ ܕܐܬܟܢܫ ܡܢ ܥܡ̈ܡܐ܂ ܕܩܢܘ ܒܥܝܪܐ ܘܩܢܝܢܐ܂ ܘܝܬܿܒܝܢ ܥܠ ܫܘܦܪܗܿ ܕܐܪܥܐ܂  31:83 ܫܒܐ ܘܕܪܢ ܘܬܓܪ̈ܐ ܕܬܪܫܝܫ܂ ܘܟܠܗܝܢ ܩܘܪ̈ܝܐ ܢܐܡܪ̈ܢ ܠܟ܂ ܐܬܝܬ ܠܡܫܒܐ ܫܒܝܬܐ ܘܠܡܒܙ ܒܙܬܐ܂ ܘܟܢܫܬ ܟܢܘܫܝܟ ܕܬܫܩܘܠ/ܠܡܫܩܠ#3#/ ܣܐܡܐ ܘܕܗܒܐ܂ ܘܬܣܒ ܒܥܝܪܐ ܘܩܢܝܢܐ܂ ܘܬܕܒܪ ܕܒܪܬܐ ܪܒܬܐ܂  41:83 ܡܛܠ ܗܢܐ ܐܬܢܒܐ ܒܪܢܫܐ ܘܐܡܪ ܠܓܘܓ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܒܗ ܒܝܘܡܐ ܕܢܬܒ ܥܡܝ ܐܝܣܪܝܠ ܒܫܠܝܐ܂ ܬܕܥ  51:83 ܘܬܐܬܐ ܡܢ ܐܬܪܟ ܡܢ ܫ̈ܦܘܠܝ ܓܪܒܝܐ܂ ܘܥܡ̈ܡܐ ܣ̈ܓܝܐܐ ܕܥܡܟ܂ ܟܠܗܘܢ ܪ̈ܟܒܝ ܪ̈ܟܫܐ܂ ܟܢܘܫܝܐ ܪܒܐ ܘܚܝܠܐ ܣܓܝܐܐ܂  61:83 ܘܬܣܩ ܥܠ ܥܡܝ ܐܝܣܪܝܠ܂ ܐܝܟ ܥܢܢܐ ܕܡܟܣܝܐ ܠܐܪܥܐ܂ ܠܚܪܬܐ ܕܝܘܡ̈ܬܐ ܬܐܬܐ ܘܐܝܬܝܟ ܠܐܪܥܝ܂ ܕܢܕܥܘܢܢܝ/ܘܢܕܥܘܢܢܝ#3#/ ܥܡ̈ܡܐ ܡܐ ܕܐܬܩܕܫܿܬ ܒܟ ܠܥܢܝ̈ܗܘܢ܂  71:83 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܐܢܬ ܗܘ ܕܐܡܿܪܬ ܥܠܝܟ ܒܝ̈ܘܡܬܐ ܩܕܡ̈ܝܐ܂ ܒܐܝܕܐ ܕܥܒܼ̈ܕܝ ܢܒ̈ܝܐ ܕܐܝܣܪܝܠ܂ ܕܡܬܢܒܝܢ ܗܘܘ ܒܝ̈ܘܡܬܐ ܗܿܢܘܢ ܘܒܫ̈ܢܝܐ ܗܠܝܢ ܕܐܝܬܝܟ ܥܠܝܗܘܢ܂  81:83 ܒܗ ܒܝܘܡܐ ܗܿܘ ܕܢܐܬܐ ܓܘܓ ܥܠ ܐܪܥܐ ܕܐܝܣܪܝܠ ܐܡܿܪ ܡܪܐ ܡܪ̈ܘܬܐ܂ ܢܐܩܕ ܪܘܓܙܝ ܒܚܡܬܝ܂  91:83 ܘܒܛܢܢܝ܂ ܒܢܘܪܐ ܕܪܘܓܙܝ ܡܠܠܿܬ܂ ܕܒܗ/ܒܗ#3#/ ܒܝܘܡܐ ܗܿܘ܂ ܢܗܘܐ ܙܘܥܐ ܪܒܐ ܒܐܪܥܐ ܕܐܝܣܪܝܠ܂  02:83 ܘܢܙܘܥܘܢ ܡܢ ܩܕܡܘܗܝ ܢܘ̈ܢܐ ܕܝܡܐ܂ ܘܦܪܚܬܐ ܕܫܡܝܐ ܘܚܝܘܬܐ ܕܕܒܪܐ܂ ܘܟܠ ܪܚܫܐ ܕܪܚܿܫ ܒܐܪܥܐ܂ ܘܟܠܗܘܢ ܒܢ̈ܝ ܐܢܫܐ ܕܥܠ ܐ̈ܦܝ ܐܪܥܐ܂ ܘܢܣܬܚܦܘܢ ܛܘܪ̈ܐ ܘܢܦܠܘܢ ܡ̈ܓܕܠܐ܂ ܘܟܠܗܘܢ ܫܘܪ̈ܐ ܒܐܪܥܐ ܢܦܠܘܢ܂  12:83 ܘܐܩܪܐ ܥܠܘܗܝ ܚܪܒܐ ܒܟܠܗܘܢ ܛܘܪ̈ܝ ܐܡܿܪ ܡܪܐ ܡܪ̈ܘܬܐ܂ ܣܝܦܗ ܕܓܒܪܐ ܒܐܚܘܗܝ ܢܗܘܐ܂  22:83 ܘܐܕܘܢܝܘܗܝ ܒܡܘܬܐ ܘܒܕܡܐ܂ ܘܡܛܪܐ ܕܓܪܦ ܘܟܐ̈ܦܐ ܕܕܚܪܐ܂ ܘܢܘܪܐ ܘܟܒܪܝܬܐ ܐܚܬ ܥܠܘܗܝ ܘܥܠ ܪ̈ܘܪܒܢܘܗܝ܂ ܘܥܠ ܥܡ̈ܡܐ ܣ̈ܓܝܐܐ ܕܥܡܗ܂  32:83 ܘܐܪܒ/ܘܐܝܪܒ#3#/ ܘܐܬܩܕܫ ܠܥܝܢ ܥܡ̈ܡܐ ܣ̈ܓܝܐܐ܂ ܘܢܕܥܘܢ ܕܐܢܐ ܐܢܐ ܡܪܝܐ ܀܂  10:93 ܘܐܢܬ ܒܪܢܫܐ܂ ܐܬܢܒܐ ܥܠ ܓܘܓ ܘܐܡܪ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܐ ܐܢܐ ܥܠܝܟ ܓܘܓ܂ ܡܕܒܪܢܐ ܘܪܝܫܐ ܕܡܫܟ ܘܕܬܘܒܝܠ܂  20:93 ܘܐܫܝܢܟ ܘܐܟܢܫܟ܂ ܘܐܣܩܟ ܡܢ ܫ̈ܦܘܠܝ ܓܪܒܝܐ܂ ܘܐܝܬܝܟ ܠܛܘܪ̈ܐ ܕܐܝܣܪܝܠ܂  30:93 ܘܐܦܕ ܩܫܬܟ ܡܢ ܣܡܠܟ܂ ܘܓܐܪܟ ܡܢ ܝܡܝܢܟ܂  40:93 ܘܒܛܘܪ̈ܐ ܕܐܝܣܪܝܠ ܬܦܠ܂ ܐܢܬ ܘܟܠܗ ܚܝܠܟ܂ ܘܥܡ̈ܡܐ ܣ̈ܓܝܐܐ ܕܥܡܟ܂ ܠܦܪܚܬܐ ܕܓܦܐ/ܕܫܡܝܐ#3#/ ܘܠܚܝܘܬܐ ܕܐܪܥܐ ܝܗܒܿܬܟ ܠܡܐܟܘܠܬܐ܂  50:93 ܘܥܠ ܐ̈ܦܝ ܕܒܪܐ ܬܦܠ܂ ܡܛܠ ܕܐܢܐ ܡܠܠܿܬ ܐܡܿܪ ܡܪܐ ܡܪ̈ܘܬܐ܂  60:93 ܘܐܫܕܪ ܢܘܪܐ ܥܠ ܡܓܘܓ܂ ܘܥܠ ܝܬ̈ܒܝ ܓܙܪ̈ܬܐ ܕܒܫܠܝܐ܂ ܘܢܕܥܘܢ ܕܐܢܐ ܐܢܐ ܡܪܝܐ܂  70:93 ܘܫܡܐ ܕܩܘܕܫܝ ܐܘܕܥ ܒܓܘ ܥܡܝ ܐܝܣܪܝܠ܂ ܘܬܘܒ ܠܐ ܐܛܘܫ ܫܡܐ ܕܩܘܕܫܝ܂ ܘܢܕܥܘܢ ܥܡ̈ܡܐ ܕܐܢܐ ܐܢܐ ܡܪܝܐ ܩܕܝܫܐ ܕܐܝܣܪܝܠ܂  80:93 ܗܘ ܡܛܐ ܠܡܐܬܐ ܝܘܡܐ ܕܐܡܿܪܬ ܐܡܿܪ ܡܪܐ ܡܪ̈ܘܬܐ܂  90:93 ܘܢܦܩܘܢ ܥܡܘܪ̈ܐ ܕܩܘܪ̈ܝܐ ܕܐܝܣܪܝܠ܂ ܘܢܫܒܩܘܢ ܢܘܪܐ ܒܙܝܢܐ ܘܒܣܟܪ̈ܐ ܘܒܢܝܙܟܐ܂ ܘܒܩܫ̈ܬܬܐ ܘܒܓܐܪ̈ܐ܂ ܘܒܚ̈ܘܛܪܐ ܕܐ̈ܝܕܝܐ ܘܒܪ̈ܘܡܚܐ܂ ܘܢܘܩܕܘܢ ܡܢܗܘܢ ܒܢܘܪܐ ܫܒܥ ܫ̈ܢܝܢ܂  01:93 ܘܠܐ ܢܣܬܢܩܘܢ ܥܠ ܩܝ̈ܣܐ ܕܚܩܠܐ ܘܕܥܒܐ܂ ܐܠܐ ܡܢ ܙܝܢܗܘܢ ܢܘܩܕܘܢ ܒܢܘܪܐ܂ ܘܢܫܒܘܢ ܠܐܝܠܝܢ ܕܫܒܘ ܐܢܘܢ܂ ܘܢܒܙܘܢ ܠܐܝܠܝܢ ܕܒܙܘ ܐܢܘܢ ܐܡܿܪ ܡܪܐ ܡܪ̈ܘܬܐ܂  11:93 ܒܗ ܒܝܘܡܐ ܗܿܘ܂ ܐܬܠ ܬܡܢ ܕܘܟܬܐ ܠܓܘܓ ܠܩܒܪܐ ܒܐܝܣܪܝܠ܂ ܢܚܠܐ ܪܒܐ ܕܒܡܕܢܚܝܗ ܕܝܡܐ܂ ܘܢܣܟܪܘܢܗ ܠܢܚܠܐ܂ ܘܢܩܒܪܘܢܗ ܬܡܢ ܠܓܘܓ ܘܠܟܠܗ ܚܝܠܗ܂ ܘܢܬܩܪܐ ܢܚܠܐ ܕܣܘܦܢܗ ܕܓܘܓ܂  21:93 ܘܠܫܒܥܐ ܝܪ̈ܚܝܢ ܢܩܒܪܘܢ ܐܢܘܢ ܕܒܝܬ ܐܝܣܪܝܠ܂ ܘܬܬܕܟܐ ܐܪܥܐ܂  31:93 ܘܢܩܒܪܘܢ ܐܢܘܢ ܟܠܗ ܥܡܐ ܕܐܪܥܐ܂ ܘܢܗܘܐ ܠܗܘܢ ܫܡܐ ܒܝܘܡܐ ܕܡܫܬܒܚ ܐܢܐ ܐܡܿܪ ܡܪܝܐ/ܡܪܐ ܡܪ̈ܘܬܐ#2܂3#/܂  41:93 ܘܡܢ ܒܬܪ ܫܒܥܐ ܝܪ̈ܚܝܢ ܢܗܘܘܢ ܓܒܪ̈ܐ ܡܗܠܟܝܢ ܐܡܝܢܐܝܬ ܒܐܪܥܐ܂ ܘܩܒܿܪܝܢ ܠܐܝܠܝܢ ܕܐܫܬܚܪܘ ܒܐܪܥܐ ܕܬܬܕܟܐ܂  51:93 ܘܟܠ ܕܥܒܿܪ ܒܐܪܥܐ ‍<‍ܗܝܿ#3#‍>‍ ܘܚܿܙܐ ܓܪܡܐ ܕܒܪܢܫܐ܂ ܢܨܘܐ ܥܠ ܓܒܗ ܨܘܝܐ܂ ܥܕܡܐ ܕܐܬܿܝܢ ܫܩܿܠܝܢ ܠܗ ܗܿܢܘܢ ܕܩܒܿܪܝܢ ܒܢܚܠܐ ܕܓܘܓ܂  61:93 ܘܢܫܬܡܗ ܫܡܗܿ ܕܡܕܝܢܬܐ ܥܫܝܢܬܐ܂ ܘܢܕܟܘܢܗܿ ܠܐܪܥܐ ܀  71:93 ܐܢܬ ܕܝܢ ܒܪܢܫܐ܂ ܐܡܪ ܠܟܠܗܿ ܦܪܚܬܐ ܕܫܡܝܐ܂ ܘܠܟܠܗܿ ܚܝܘܬܐ ܕܕܒܪܐ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܐܬܟܢܫܘ ܘܬܘ ܡܢ ܟܠ ܕܘܟܐ܂ ܠܕܒܚܬܐ ܪܒܬܐ ܕܕܒܿܚ ܐܢܐ ܠܟܘܢ ܒܛܘܪ̈ܐ ܕܐܝܣܪܝܠ܂ ܘܬܐܟܠܘܢ ܒܣܪܐ ܘܬܫܬܘܢ ܕܡܐ܂  81:93 ܒܣܪܐ ܕܓܢܒܪ̈ܐ ܬܐܟܠܘܢ܂ ܘܕܡܐ ܕܪ̈ܘܪܒܢܐ ܕܐܪܥܐ ܬܫܬܘܢ܂ ܕܕܟܪ̈ܐ ܘܕܡ̈ܦܛܡܐ܂ ܘܕܬܝܫ̈ܐ ܘܕܬܘܪ̈ܐ܂ ܘܕܐܪ̈ܘܢܐ ܕܒܝܫܢ ܟܠܗܘܢ܂  91:93 ܘܬܐܟܠܘܢ ܒܣܪܐ ܘܬܣܒܥܘܢ܂ ܘܬܫܬܘܢ ܕܡܐ ܘܬܪܘܘܢ܂ ܡܢ ܕܒܚܬܐ ‍<‍ܪܒܬܐ#3#‍>‍ ܕܕܒܿܚ ܐܢܐ ܠܟܘܢ ‍<‍ܒܛܘܪ̈ܐ ܕܐܝܣܪܐܝܠ#3#‍>‍܂  02:93 ܘܬܣܒܥܘܢ ܡܢ ܦܬܘܪܝ܂ ܒܣܪܐ ܕܪ̈ܟܫܐ ܘܕܪ̈ܟܒܝܗܘܢ܂ ܘܕܓܢܒܪ̈ܐ ܘܕܟܠܗܘܢ ܓܒܪ̈ܐ ܩܪ̈ܒܬܢܐ ܐܡܿܪ ܡܪܐ ܡܪ̈ܘܬܐ܂  12:93 ܘܐܥܒܕ ܫܘܒܚܝ ܒ̈ܥܡܡܐ܂ ܘܢܚܙܘܢ ܟܘܠܗܘܢ ܥܡ̈ܡܐ ܕܝܢܐ ܕܥܒܿܕܬ܂ ܘܐܝܕܝ ܕܣܡܿܬ ܒܗܘܢ܂  22:93 ܘܢܕܥܘܢ ܕܒܝܬ ܐܝܣܪܝܠ܂ ܕܐܢܐ ܐܢܐ ܡܪܝܐ ܐܠܗܗܘܢ܂ ܡܢ ܝܘܡܐ ܗܿܘ ܘܠܗܠ܂  32:93 ܘܢܕܥܘܢ ܥܡ̈ܡܐ܂ ܕܡܛܠ ܥܘܼܠܗܘܢ ܐܫܬܒܝܘ ܒܢ̈ܝ ܐܝܣܪܝܠ ܕܐܥܠܝܘ ܒܝ܂ ܘܐܗܦܟܿܬ ܐ̈ܦܝ ܡܢܗܘܢ܂ ܘܐܫܠܡܿܬ ܐܢܘܢ ܒܐܝܕܐ ܕܣ̈ܢܐܝܗܘܢ܂ ܘܢܦܠܘ ܟܘܠܗܘܢ ܒܚܪܒܐ܂  42:93 ܘܐܝܟ ܛܢܦܘܬܗܘܢ ܘܐܝܟ ܥܘܼܠܗܘܢ ܦܪܥܿܬ ܐܢܘܢ܂ ܘܐܗܦܟܿܬ ܐ̈ܦܝ ܡܢܗܘܢ܂  52:93 ܡܛܠ ܗܢܐ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܡܟܝܠ ܡܦܢܐ ܐܢܐ ܫܒܝܬܗ ܕܝܥܩܘܒ܂ ܘܡܪܚܡ ܐܢܐ ܥܠ ܟܠܗ ܒܝܬ ܐܝܣܪܝܠ܂ ܘܛܐܿܢ ܐܢܐ ܡܛܠ ܫܡܐ ܕܩܘܕܫܝ܂  62:93 ܘܢܩܒܠܘܢ ܟܘܠܗܿ ܒܗܬܬܗܘܢ܂ ܘܥܘܼܠܗܘܢ ܕܐܥܠܝܘ ܒܝ܂ ܡܐ ܕܝܬܒܘ ܒܐܪܥܗܘܢ ܒܫܠܝܐ܂ ܘܠܝܬ ܠܗܘܢ ܡܗܪܢܐ܂  72:93 ܡܐ ܕܟܢܫܿܬ ܐܢܘܢ ܡܢ ܥܡ̈ܡܐ܂ ܘܩܪܒܿܬ ܐܢܘܢ ܡܢ ܡ̈ܕܝܢܬܐ ܕܒ̈ܥܠܕܒܒܝܗܘܢ܂ ܘܐܬܩܕܫܿܬ ܒܗܘܢ ܠܥܝܢ ܥܡ̈ܡܐ ܣ̈ܓܝܐܐ܂  82:93 ܘܢܕܥܘܢ ܕܐܢܐ ܐܢܐ ܡܪܝܐ ܐܠܗܗܘܢ܂ ܐܫܒܝܿܬ ܐܢܘܢ ܠܒܝܬ ܥܡ̈ܡܐ܂ ܘܐܢܐ ܐܟܢܫ ܐܢܘܢ ܠܐܪܥܗܘܢ܂ ܘܠܐ ܐܘܬܪ ܡܢܗܘܢ ܬܡܢ܂  92:93 ܘܠܐ ܐܗܦܟ ܐ̈ܦܝ ܡܢܗܘܢ܂ ܐܠܐ ܐܫܘܕ ܪܘܚܝ ܥܠ ܟܘܠܗ ܒܝܬ ܐܝܣܪܝܠ܂ ܐܡܿܪ ܡܪܐ ܡܪ̈ܘܬܐ܂  10:04 ܒܫܢܬ ܥܣܪ̈ܝܢ ܘܚܡܫ ‍<‍ܫܢܝܢ#3#‍>‍ ܕܫܒܝܬܢ܂ ܒܪܝܫ ܫܢܬܐ ܒܥܣܪܬܐ ܒܝܪܚܐ܂ ܒܫܢܬ ܐܪ̈ܒܥܣܪܐ ܒܬܪ ܕܐܬܚܪܒܬ ܡܕܝܢܬܐ܂ ܒܗ ܒܝܘܡܐ ܗܢܐ܂ ܗܘܬ ܥܠܝ ܐܝܕܗ ܕܡܪܝܐ܂  20:04 ܘܐܝܬܝܢܝ ܠܬܡܢ ܒܚܙܘܐ ܕܐܠܗܐ܂ ܘܐܝܬܝܢܝ ܠܐܪܥܐ ܕܐܝܣܪܝܠ܂ ܘܐܫܪܝܢܝ ܥܠ ܛܘܪܐ ܕܛܒ ܪܡ܂ ܘܐܝܬ ܗܘܐ ܥܠܘܗܝ ܒܬܝܡܢܝܗ ܐܝܟ ܒܢܝܢܐ ܕܡܕܝܢܬܐ܂  30:04 ܘܐܝܬܝܢܝ ܠܬܡܢ܂ ܘܚܙܿܝܬ ܓܒܪܐ܂ ܘܚܙܘܗ ܐܝܟ ܚܙܘܐ ܕܢܚܫܐ܂ ܘܫܘܝܬܐ ܕܟܬܢܐ ܒܐܝܕܗ ܘܩܢܝܐ ܕܡܫܘܚܬܐ܂ ܘܩܐܿܡ ܗܘܐ ܒܬܪܥܐ܂  40:04 ܘܐܡܪ ܠܝ ܓܒܪܐ ܗܿܘ܂ ܒܪܢܫܐ܂ ܚܙܝ ܒ̈ܥܝܢܝܟ ܘܫܡܥ ܒܐ̈ܕܢܝܟ ܘܣܝܡ ܒܠܒܟ ܟܠ ܡܕܡ ܕܡܚܘܐ ܐܢܐ ܠܟ܂ ܡܛܠ ܕܠܡܚܘܝܘܬܟ ܗܘ ܐܬܝܿܬ ܠܗܪܟܐ܂ ܘܟܘܠ ܡܕܡ ܕܚܙܿܐ ܐܢܬ ܚܘܐ ܠܒܢ̈ܝ ܐܝܣܪܝܠ܂  50:04 ܘܚܙܿܝܬ ܫܘܪܐ ܕܟܪܟ ܠܗ ܠܒܝܬܐ ܗܿܘ܂ ܘܩܢܝܐ ܕܡܫܘܚܬܐ ܒܐܝܕܗ ܕܓܒܪܐ ܗܿܘ܂ ܘܫܬ ܐܡ̈ܝܢ ܗܿܘܐ ܗܘܐ ܘܦܫܟ܂ ܘܡܫܚ ܦܬܝܗ ܕܒܢܝܢܐ/ܕܒܝܬܐ#3#/ ܩܢܝܐ ܚܕ܂ ܘܪܘܡܗ ܩܢܝܐ ܚܕ܂  60:04 ܘܐܬܐ ܠܬܪܥܐ ܕܚܐܿܪ ܠܡܕܢܚܐ܂ ܘܣܠܩ ܒܕܪ̈ܓܘܗܝ܂ ܘܡܫܚ ܣܦܐ ܕܬܪܥܐ ܩܢܝܐ ܚܕ ܠܦܬܝܗ܂ ܘܣܦܐ ܐܚܪܢܐ ܩܢܝܐ ܚܕ ܠܦܬܝܗ܂  70:04 ܘܦܪܘܣܬܕܐ ܩܢܝܐ ܚܕ ܠܐܘܪܟܗ ܘܩܢܝܐ ܚܕ ܠܦܬܝܗ܂ ܘܒܝܬ ܦܪ̈ܘܣܬܕܐ ܚܡܫ ܐ̈ܡܝܢ܂ ܘܣܦܗ ܕܬܪܥܐ ܡܢ ܠܓܘ ܡܢ ܦܪ̈ܘܣܬܕܐ ܕܬܪܥܐ ܩܢܝܐ ܚܕ܂  90:04 ܘܡܫܚܗ ܠܦܪܘܣܬܕܐ/ܦܪܘܣܬܕܐ#3#/ ܕܬܪܥܐ ܬܡܢܐ ܐ̈ܡܝܢ ܘܐܣܟܘܦܬܗ ܕܬܪܥܐ ܡܢ ܠܓܘ ܬܪ̈ܬܝܢ ܐ̈ܡܝܢ܂  01:04 ܘܓܘܗ ܕܬܪܥܐ ܡܕܢܚܝܐ܂ ܬܠܬܐ ܡܟܐ ܘܬܠܬܐ ܡܟܐ܂ ܘܡܫܘܚܬܐ ܚܕܐ ܠܬܠܬܝܗܘܢ܂ ‍<‍ܘܬܘܒ#3#‍>‍ ܘܡܫܘܚܬܐ ܚܕܐ ܠܦܪ̈ܘܣܬܕܐ ܕܡܟܐ/ܡܟܐ#3#/ ܘܡܟܐ܂  11:04 ܘܡܫܚ ܦܬܝܗ ܕܡܥܠܢܐ ܕܬܪܥܐ ܥܣܪ̈ ܐ̈ܡܝܢ܂ ܘܐܘܪܟܐ ܕܬܪܥܐ ܬܠܬܥܣܪ̈ܐ ܐ̈ܡܝܢ܂  21:04 ܘܬܚܘܡܐ ܕܩܕܡ ܐܣܟܘܦܬܐ܂ ܐܡܐ ܐܡܐ ܡܟܐ ܘܡܟܐ܂ ܘܓܘܗ ܫܬ ܐ̈ܡܝܢ ܡܟܐ ܘܫܬ ܐ̈ܡܝܢ ܡܟܐ܂  31:04 ܘܡܫܚܗ ܠܬܪܥܐ ܡܢ ܐܓܪܗ ܠܐܓܪܗ܂ ܦܬܝܐ ܥܣܪܝܢ ܘܚܡܫ ܐ̈ܡܝܢ܂ ܘܬܪܥܐ ܠܘܩܒܠ ܬܪܥܐ܂  41:04 ܘܥܒܕ ܩܕܡ/#2܂3#/ ܐ̈ܦܝ ܬܪܥܐ ܫܬܝܢ ܐ̈ܡܝܢ܂ \ܘܩܕܡ ܐ̈ܦܝ /ܘܐ̈ܦܝ#3#/ ܬܪܥܐ ܐܚܪܢܐ ܒܪܝܐ ܫܬܝܢ ܐ̈ܡܝܢ܂  51:04 ܘܩܕܡ ܬܪܥܐ ܓܘܝܐ ܚܡܫܝܢ ܐ̈ܡܝܢ܂  61:04 ܘܟܘ̈ܐ ܕܫ̈ܛܝܦܢ ܡܢ ܠܓܘ ܘܩ̈ܛܝܢܢ ܡܢ ܠܒܪ܂ ܥܠ ܚ̈ܬܐ ܘܥܠ ܦܪ̈ܘܣܬܕܐ ܕܬܪܥܐ܂ ܘܟ̈ܘܐ ܚܕܪ̈ܢ ܗ̈ܘܝ ܠܗܘܢ ܡܢ ܠܓܘ܂  71:04 ܘܐܥܠܢܝ ܠܕܪܬܐ ܒܪܝܬܐ܂ ܘܚܙܿܝܬ ܕܪ̈ܓܐ ܟܕ ܚܕܪܐ܂ ܬܠܬܝܢ ܕܪ̈ܓܝܢ ܚܕ ܠܥܠ ܡܢ ܚܕ܂  81:04 ܘܕܪ̈ܓܐ ܕܥܠ ܓܢܒ ܬܪܥܐ ܕܠܘܩܒܠ ܐܘܪܟܗܘܢ ܕܕܪ̈ܓܐ܂  91:04 ܘܡܫܚ ܦܬܝܗ ܡܢ ܩܕܡ ܬܪܥܐ ܕܕܪܬܐ܂ ܡܐܐ ܐ̈ܡܝܢ ܠܡܕܢܚܐ ܘܠܓܪܒܝܐ܂  02:04 ܘܬܪܥܐ ܕܩܕܡܘܗܝ ܡܢ ܓܪܒܝܝܗܿ ܕܕܪܬܐ܂ ܡܫܚ ܐܘܪܟܗ ܘܦܬܝܗ܂  12:04 ܘܡܫܘܚܬܗ ܬܠܬܐ ܡܟܐ ܘܬܠܬܐ ܡܟܐ܂ ܐܝܟ ܡܫܘܚܬܗ ܕܬܪܥܐ ܩܕܡܝܐ܂ ܚܡܫܝܢ ܐܡ̈ܝܢ ܐܘܪܟܗ܂ ܘܦܬܝܗ ܥܣܪ̈ܝܢ ܘܚܡܫ܂  22:04 ܘܟܘ̈ܘܗܝ ܘܦܪ̈ܘܣܬܕܘܗܝ܂ ܐܝܟ ܡܫܘܚܬܐ ܕܬܪܥܐ ܕܚܐܿܪ ܠܡܕܢܚܐ܂ ܘܒܫܒܥܐ ܕܪ̈ܓܝܢ ܣܠܩܿܝܢ ܠܗ܂ ܘܐܣܟܘܦܬܐ ܐܝܬ ܩܕܡܝܗܘܢ܂  32:04 ܘܬܪ̈ܥܐ ܕܕܪܬܐ ܓܘܝܬܐ ܕܠܘܩܒܠ ܬܪܥܐ ܕܓܪܒܝ ܡܕܢܚ܂ ܡܫܚ ܡܢ ܬܪܥܐ ܠܬܪܥܐ ܡܐܐ ܐ̈ܡܝܢ܂  42:04 ܘܐܘܒܠܢܝ ܠܐܘܪܚܐ/ܠܪܘܚܐ#3#/ ܕܬܝܡܢܐ܂ ܘܚܙܿܝܬܗ ܠܬܪܥܐ ܕܬܝܡܢܐ ‍<‍ܕܐܚܝܕ#3#‍>‍܂ ܘܡܫܚ ܦܪ̈ܘܣܬܕܘܗܝ ܘܩܝܡ̈ܬܗ ܐܝܟ ܗܠܝܢ ܡܘܫ̈ܚܬܐ܂  52:04 ܘܟܘ̈ܐ ܐܝܬ ܠܗ ܘܠܦܪ̈ܘܣܬܕܘܗܝ ܟܕ ܚܕܪ̈ܝܢ܂ ܐܝܟ ܗܠܝܢ ܟ̈ܘܐ܂ ܘܚܡܫܝܢ ܐ̈ܡܝܢ ܐܘܪܟܗ܂ ܘܥܣܪ̈ܝܢ ܘܚܡܫ ܦܬܝܗ܂  62:04 ܘܒܫܒܥܐ ܕܪ̈ܓܝܢ ܣܠܩܿܝܢ ܠܗ܂ ܘܐܣܟܘܦܬܐ ܐܝܬ ܩܕܡܘܗܝ܂ ܘܕܩ̈ܠܐ ܐܝܬ ܠܗ ܚܕ ܡܟܐ ܘܚܕ ܡܟܐ܂ ܥܠ ܦܪ̈ܘܣܬܕܘܗܝ܂  72:04 ܘܬܪ̈ܥܐ ܕܕܪܬܐ ܓܘܝܬܐ ܕܒܐܘܪܚܐ/ܘܒܪܘܚܐ#3#/ ܕܬܝܡܢܐ܂ ܡܫܚ ܡܢ ܬܪܥܐ ܠܬܪܥܐ ܡܐܐ ܐ̈ܡܝܢ܂  82:04 ܘܐܥܠܢܝ ܠܕܪܬܐ ܓܘܝܬܐ ܒܬܪܥܐ ܕܬܝܡܢܐ/ܬܝܡܢܝܐ#3#/܂ ܘܡܫܚܗ ܠܬܪܥܐ ܬܝܡܢܝܐ/ܕܬܝܡܢܝܐ#3#/ ܐܝܟ ܗܠܝܢ ܡܘܫܚ̈ܬܐ܂  92:04 ܘܓܘܗ ܘܦܪ̈ܣܬܕܘܗܝ ܘܐ̈ܣܟܦܬܗ܂ ܐܝܟ ܗܠܝܢ ܐ̈ܢܝܢ ܡܘܫ̈ܚܬܐ܂ ܘܟ̈ܘܐ ܐܝܬ ܠܗ ܘܠܦܪ̈ܘܣܬܕܘܗܝ ܟܕ ܚܕܪ܂ ܚܡܫܝܢ ܐ̈ܡܝܢ ܐܘܪܟܗ܂ ܘܥܣܪ̈ܝܢ ܘܚܡܫ ܦܬܝܗ܂  03:04 ܘܬܝ̈ܟܘܗܝ ܚܕܪ̈ܝܢ ܠܗ܂ ܐܘܪܟܗܘܢ ܥܣܪ̈ܝܢ ܘܚܡܫ ܐ̈ܡܝܢ܂ ܘܦܬܝܗܘܢ ܚܡܫ ܐ̈ܡܝܢ܂  13:04 ܘܦܪ̈ܘܣܬܕܐ ܕܕܪܬܐ ܒܪܝܬܐ ܕܩ̈ܠܐ ܐܝܬ ܒܗܘܢ܂ ܘܕܪ̈ܓܝܗܘܢ ܬܡܢܝܐ܂  23:04 ܘܐܥܠܢܝ ܠܕܪܬܐ ܓܘܝܬܐ ܒܐܘܪܚܐ ܕܡܕܢܚܐ ܘܡܫܚܗ ܠܬܪܥܐ ܐܝܟ ܗܠܝܢ ܡܘܫ̈ܚܬܐ܂  33:04 ܘܓܘܗ ܘܦܪ̈ܘܣܬܕܘܗܝ ܘܐܣ̈ܟܦܬܗ܂ ܘܟ̈ܘܐ ܐܝܬ ‍<‍ܗ̈ܘܝ#3#‍>‍ ܠܗ ܘܠܦܪ̈ܘܬܕܘܗܝ ܟܕ ܚܕܪ܂ ܐܘܪܟܐ ܚܡܫܝܢ ܐܡ̈ܝܢ܂ ܘܦܬܝܐ ܥܣܪ̈ܝܢ ܘܚܡܫ܂  43:04 ܘܐܣܟܘܦܬܐ ܕܕܪܬܐ ܒܪܝܬܐ܂ ܘܕܩ̈ܠܐ ܐܝܬ ܒܦܪ̈ܘܣܬܕܐ ܡܟܐ ܘܡܟܐ܂ ܘܬܡܢܝܐ ܠܗ ܕܪ̈ܓܝܢ܂  53:04 ܘܐܥܠܢܝ ܠܬܪܥܐ ܕܓܪܒܝܐ/ܓܪܒܝܝܐ#3#/܂ ܘܡܫܚ ܐܝܟ ܗܠܝܢ ܡܘܫ̈ܚܬܐ܂  63:04 ܘܓܘܗ ܘܦܪ̈ܘܣܬܕܘܗܝ ܘܐ̈ܣܟܦܬܗ܂ ܘܟܘ̈ܐ ܚܕܪ̈ܢ ܠܗ܂ ܐܘܪܟܗ ܚܡܫܝܢ ܐܡܝܢ܂ ܘܦܬܝܗ ܥܣܪ̈ܝܢ ܘܚܡܫ ‍<‍ܐܡ̈ܝܢ#3#‍>‍܂  73:04 ܘܦܪ̈ܘܣܬܕܐ ܕܕܪܬܐ ܒܪܝܬܐ܂ ܘܕܩ̈ܠܐ ܐܝܬ ܒܦܪ̈ܘܣܬܕܐ ܡܟܐ ܘܡܟܐ܂ ܘܬܡܢܝܐ ܠܗ ܕܪ̈ܓܝܢ܂  83:04 ܘܐܟܣܕܪܐ ܬܪܥܗ ܒܦܪܘܣܬܕܐ ܕܬܪܥܐ܂ ܘܬܡܢ ܣܝܿܡܝܢ ܝܩ̈ܕܐ ܫ̈ܠܡܐ܂  93:04 ܘܒܦܪ̈ܘܣܬܕܐ ܕܬܪܥܐ܂ ܬܪ̈ܝܢ ܦܬܘܪ̈ܝܢ ܡܟܐ ܘܬܪ̈ܝܢ ܦܬܘܪ̈ܝܢ ܡܟܐ܂ ܠܡܟܣ ܥܠܝܗܘܢ ܝܩ̈ܕܐ ܫ̈ܠܡܐ܂ ܘܩܘܪ̈ܒܢܐ ܘܬܕܟܝܬܐ/ܕܬܕܟܝܬܐ#3#/ ܕܚ̈ܛܗܐ܂  04:04 ܘܒܣܛܪܐ ܕܬܪܥܐ ܓܪܒܝܝܐ ܕܠܒܪ/ܠܒܪ#3#/ ܡܢ ܝܩ̈ܕܐ ܫ̈ܠܡܐ ܬܪ̈ܝܢ ܦܬܘܪ̈ܝܢ܂ ܘܒܣܛܪܐ ܐܚܪܢܐ ܕܦܪܘܣܬܕܐ/ܒܦܪܘܣܬܕܐ#3#/ ܬܪ̈ܝܢ ܦܬܘܪ̈ܝܢ܂  14:04 ܐܪ̈ܒܥܐ ܦܬܘܪ̈ܝܢ ܡܟܐ ܘܐܪ̈ܒܥܐ ܦܬܘܪ̈ܝܢ ܡܟܐ ܒܦܪ̈ܘܣܬܕܘܗܝ ܕܬܪܥܐ܂ ܘܬܡܢܝܐ ܐܢܘܢ ܦܬܘܪ̈ܝܢ ܕܢܟܣܝܢ ܥܠܝܗܘܢ܂  24:04 ܘܐܪ̈ܒܥܐ ܦܬܘܪ̈ܝܢ ܕܟܐܦܐ ܕܦܣܝܠܬܐ ܠܝܩ̈ܕܐ ܫ̈ܠܡܐ܂ ܐܘܪܟܗ ܐܡܐ ܘܦܠܓ ܘܦܬܝܗ ܐܡܐ ܘܦܠܓ܂ ܘܥܠܝܗܘܢ ܣܝܿܡܝܢ ܡܐ̈ܢܐ ܕܢܟܣܿܝܢ ܗܘܘ ܒܗܘܢ ܝܩ̈ܕܐ ܫ̈ܠܡܐ ܘܕܒܚܬܐ܂  34:04 ܘܣ̈ܦܘܬܗܘܢ/ܘܣܦܬܗܘܢ ܕܚܕ ܡܢܗܘܢ#3#/ ܦܫܟ ܦܫܟ ܟܕ ܚܕܪܝܢ܂ ܘܥܠ ܦܬܘܪ̈ܐ ܣܝܿܡܝܢ ܗܘܘ ܒܣܪܐ ܕܩܘܪ̈ܒܢܐ܂  44:04 ܘܠܒܪ ܡܢ ܬܪܥܐ ܓܘܝܐ ܚ̈ܢܘܬܐ ܕܪ̈ܘܪܒܢܐ܂ ܒܕܪܬܐ ܓܘܝܬܐ ܕܒܣܛܪܐ ܕܬܪܥܐ ܓܪܒܝܝܐ܂ ܘܐ̈ܦܝܗܘܢ ܠܬܝܡܢܐ܂ ܚܕ ܡܢ ܣܛܪܐ ܕܬܪܥܐ ܡܕܢܚܝܐ ܕܠܘܩܒܠ/ܠܘܩܒܠ#3#/ ܪܘܚܐ ܕܓܪܒܝܐ܂  54:04 ܘܐܡܪ ܠܝ܂ ܗܕܐ ܐܟܣܕܪܐ ܕܚܝܪܐ ܠܬܝܡܢܐ ܠܟܗ̈ܢܐ ܕܢܛܿܝܢ ܡܛܪܬܐ ܕܒܝܬܐ܂  64:04 ܘܐܟܣܕܪܐ ܕܚܝܪܐ ܠܓܪܒܝܐ܂ ܠܟܗ̈ܢܐ ܒܢ̈ܝ ܨܕܘܩ ܕܢܛܿܪܝܢ ܡܛܪܬܐ ܕܡܕܒܚܐ܂ ܕܡܬܩܪܒܝܢ ܡܢ ܒܢ̈ܝ ܠܘܝ ܠܡܫܡܫܘ ܬܫܡܫܬܗ ܕܡܪܝܐ܂  74:04 ܘܡܫܚ ܠܕܪܬܐ ܐܘܪܟܗܿ ܡܐܐ ܐܡ̈ܝܢ܂ ܘܦܬܝܗܿ ܡܐܐ ܐܡ̈ܝܢ ܡܪܒܥܐܝܬ܂ ܘܡܕܒܚܐ ܐܝܬ ܗܘܐ ܩܕܡ ܒܝܬܐ܂  84:04 ܘܐܝܬܝܢܝ ܠܐܣܟܘܦܬܗ ܕܒܝܬܐ܂ ܘܡܫܚ ܠܐܣܟܘܦܬܐ܂ ܚܡܫ ܐ̈ܡܝܢ ܡܟܐ ܘܚܡܫ ܐܡ̈ܝܢ ܡܟܐ܂ ܘܦܬܝܗ ܕܬܪܥܐ܂ ܬܠܬ ܐܡ̈ܝܢ ܡܟܐ ܘܬܠܬ ܐ̈ܡܝܢ ܡܟܐ܂  94:04 ܘܐܘܪܟܗܿ ܕܐܣܟܘܦܬܐ ܥܣܪ̈ܝܢ ܐ̈ܡܝܢ܂ ܘܦܬܝܗܿ ܚܕܥܣܪ̈ܐ ܐ̈ܡܝܢ܂ ܘܒܕܪ̈ܓܐ ܣܠܿܩܝܢ ܠܗܿ܂ ܘܥܡ̈ܘܕܐ ܩܝܿܡܝܢ ܥܠ ܦܪ̈ܘܣܬܕܐ ܚܕ ܡܟܐ ܘܚܕ ܡܟܐ܂  10:14 ܘܐܥܠܢܝ ܠܗܝܟܠܐ܂ ܘܡܫܚܗ ܠܦܪܘܣܬܕܐ܂ ܫܬ ܐ̈ܡܝܢ ܦܬܝܗ ܡܟܐ܂ ܘܫܬ ܐ̈ܡܝܢ ܦܬܝܗ ܡܟܐ܂ ܘܦܬܝܗ ܕܡܫܟܢܐ܂  20:14 ܘܦܬܝܗ ܕܬܪܥܐ ܥܣܪ̈/ܥܣܪܝܢ#3#/ ܐܡ̈ܝܢ܂ ܘܣܛܪ̈ܘܗܝ ܕܬܪܥܐ܂ ܚܡܫ ܐ̈ܡܝܢ ܡܟܐ ܘܚܡܫ ܐ̈ܡܝܢ ܡܟܐ܂ ܘܡܫܚ ܐܘܪܟܗ ܐܪ̈ܒܥܝܢ ܐ̈ܡܝܢ܂ ܘܦܬܝܗ ܥܣܪ̈ܝܢ ܐ̈ܡܝܢ܂  30:14 ܘܥܠ ܠܓܘ܂ ܘܡܫܚܗ ܠܬܪܥܐ/ܠܦܪܘܣܬܕܐ ܕܬܪܥܐ#3#/ ܬܪ̈ܬܝܢ ܐ̈ܡܝܢ܂ ܘܬܪܥܐ ܫܬ ܐ̈ܡܝܢ܂ ܘܦܬܝܗ ܫܒܥ ܐ̈ܡܝܢ܂  40:14 ܘܡܫܚ ܐܘܪܟܗ ܥܣܪ̈ܝܢ ܐ̈ܡܝܢ܂ ܘܦܬܝܗ ܥܣܪ̈ܝܢ ܐ̈ܡܝܢ ܠܘܩܒܠ ܗܝܟܠܐ܂ ܘܐܡܪ ܠܝ܂ ܗܢܘܿ ܩܕܘܫ ܩܘ̈ܕܫܐ܂  50:14 ܘܡܫܚ ܐܣܬܗ ܕܒܝܬܐ ܫܬ ܐ̈ܡܝܢ܂ ܘܦܬܝܗܿ ܕܕܦܢܐ ܫܒܥ ܐ̈ܡܝܢ ܟܕ ܚܕܪ ܒܝܬܐ܂  60:14 ܘܕܦܢ̈ܬܐ܂ ܕܦܢܐ ܥܠ ܕܦܢܐ ܬܠܬܝܢ ܘܬܠܬ ܙܒ̈ܢܝܢ܂ ܘܥ̈ܐܠܢ ܒܐܣܬܗ ܕܒܝܬܐ ܕܦܢ̈ܬܐ ܟܕ ܚܕܪ܂ ܕܢܗ̈ܘܝܢ ܐܚ̈ܝܕܢ ܘܡܦܪ̈ܩܢ ܡܢ ܐܣܬܐ܂  70:14 ܘܢܩ̈ܦܢ ܠܥܠ ܗ̈ܢܝܢ ܕܦܢ̈ܬܐ܂ ܕܢܬܟܪ̈ܟܢ ܡܢ ܠܥܠ ܠܒܝܬܐ܂ ܕܢܪܘܚ ܒܝܬܐ ܡܢ ܠܥܠ܂ ܘܡܢ ܠܬܚܬ ܢܗܘܘܢ ܣܠܩܿܝܢ ܠܡܨܥܝ̈ܬܐ܂ ܘܡܢ ܡܨ̈ܥܝܬܐ ܠܥ̈ܠܝܬܐ܂  80:14 ܘܚܙܿܝܬ ܪܘܡܗ ܕܒܝܬܐ ܟܕ ܚܕܪ܂ ܘܦܪ̈ܝܩܢ ܗ̈ܘܝ ܕܦܢ̈ܬܐ ܚܕܐ ܡܢ ܚܕܐ܂ ܡܠܐ ܩܢܝܐ ܫܬ ܐ̈ܡܝܢ܂  90:14 ܘܦܬܝܗܿ ܕܐܣܬܐ ܕܕܦܢܐ܂ ܕܠܒܪ ܚܡܫ ܐ̈ܡܝܢ܂ ܘܕܡܢ ܠܓܘ ܚܡܫ ܐ̈ܡܝܢ܂  01:14 ܘܒܝܬ ܐܟܣܕܪ̈ܐ ܦܬܝܐ ܥܣܪ̈ܝܢ ܐ̈ܡܝܢ ܟܕ ܚܕܪ̈ܢ ‍<‍ܠܗ#3#‍>‍ ܠܒܝܬܐ܂  11:14 ܘܬܪܥܐ ܕܕܦܢܐ ܕܫܒܝܩ܂ ܚܕ ܠܬܝܡܢܐ ܘܚܕ ܠܓܪܒܝܐ܂ ܘܦܬܝܗ ܕܐܬܪܐ/ܕܬܪܥܐ#3#/ ܕܫܒܝܩ ܚܡܫ ܐ̈ܡܝܢ܂  21:14 ܘܒܢܝܢܐ ܕܩܕܡ ܓܙܝܪܬܐ ܕܒܬܪܥܐ ܡܥܪܒܝܐ܂ ܦܬܝܗ ܫܒܥܝܢ/ܫܒܥ#3#/ ܐ̈ܡܝܢ܂ ܘܐܣܬܗ ܕܒܢܝܢܐ ܚܡܫ ܐ̈ܡܝܢ ܦܬܝܐ ܟܕ ܚܕܪ܂ ܘܐܘܪܟܐ ܬܫܥܝܢ ܐ̈ܡܝܢ܂  31:14 ܘܡܫܚܗ ܠܒܝܬܐ ܡܐܐ ܐܡ̈ܝܢ ܐܘܪܟܗ܂ ܘܓܙܝܪܬܐ ܕܒܢܝܢܐ ܕܐܣ̈ܐ܂ ܐܘܪܟܐ ܡܐܐ ܐ̈ܡܝܢ܂  41:14 ܘܦܬܝܐ ܠܘܩܒܠ ܒܝܬܐ܂ ܘܓܙܝܪܬܐ ܡܕܢܚܝܬܐ ܡܐܐ ܐ̈ܡܝܢ܂  51:14 ܘܡܫܚ ܐܘܪܟܗ ܕܒܢܝܢܐ ܕܩܕܡ ܓܙܝܪܬܐ܂ ܘܒܣܬܪܗ ܘܬܝ̈ܟܘܗܝ ܡܟܐ ܘܡܟܐ ܡܐܐ ܐ̈ܡܝܢ܂ ܘܗܝܟܠܐ ܓܘܝܐ܂ ܘܦܪ̈ܘܣܬܕܐ ܕܬܪܥܐ ܕܕܪܬܐ܂  61:14 ܘܣ̈ܦܐ ܘܟ̈ܘܐ ܘܬܝ̈ܟܐ ܟܕ ܚܕܪ̈ܝܢ܂ ܠܬ̈ܠܬܝܗܘܢ ܬܪ̈ܥܐ ܩܕܡ ܩܝܣܐ ܟܕ ܚܕܪ̈ܝܢ܂ ܘܐܘܪܟܗ ܥܕܡܐ ܠܟ̈ܘܐ܂  71:14 ܘܟ̈ܘܐ ܡܟܣ̈ܝܢ ܠܥܠ ܡܢ ܬܪ̈ܥܐ ܕܒܝܬܐ ܓܘܝܐ܂ ܘܠܒܪ ܠܟܠܗܝܢ ܐܣ̈ܐ ܟܕ ܚܕܪ܂ ܡܫܚ ܡܢ ܠܒܪ ܘܡܢ ܠܓܘ܂  81:14 ܘܥܒܕ ܟܪ̈ܘܒܐ ܘܕܩ̈ܠܐ܂ ܘܕܩܠܐ ܒܝܬ ܟܪܘܒܐ ܠܟܪܘܒܐ܂ ܘܬܪ̈ܬܝܢ ܐ̈ܦܝܢ ܠܟܪܘܒܐ܂  91:14 ܘܐ̈ܦܐ ܕܒܪܢܫܐ ܥܠ ܕܩ̈ܠܐ ܡܟܐ ܘܡܟܐ܂ ܥܒܝܕ ܠܟܠܗ ܒܝܬܐ ܟܕ ܚܕܪ܂  02:14 \ܡܢ ܐܪܥܐ ܘܥܕܡܐ ܠܥܠ /ܘܡܢ ܬܪ̈ܥܐ ܘܠܥܠ#3#/ ܡܢ ܬܪ̈ܥܐ܂ ܟܪ̈ܘܒܐ ܘܕܩ̈ܠܐ ܥܒܝܕܝܢ܂  12:14 ܘܐܣܬܗ ܕܗܝܟܠܐ ܡܥܪܒܐ/ܡܪܒܥܐ#3#/ ܗܘܬ܂ ܘܐ̈ܦܝ ܩܘܕܫܐ ܕܚܙܘܐ܂  22:14 ܐܝܟ ܚܙܘܗ ܕܡܕܒܚܐ ܕܩܝܣܐ܂ ܬܠܬ ܐ̈ܡܝܢ ܪܘܡܗ܂ ܘܐܘܪܟܗ ܬܪ̈ܬܝܢ ܐ̈ܡܝܢ܂ ܘܩܪ̈ܢܬܐ ܐܝܬ ܠܗ܂ ܘܐܘܪܟܗ ܘܬܝܟ̈ܘܗܝ ܕܩܝܣܐ܂ ܘܐܡܪ ܠܝ܂ ܗܢܘ ܦܬܘܪܐ ܕܩܕܡ ܡܪܝܐ܂  32:14 ܘܬܪ̈ܝܢ ܬܪ̈ܝܢ ܬܪ̈ܥܝܢ ܠܡܪܒܒܐ܂  42:14 ܬܪ̈ܝܢ ܠܡܪܒܒܐ ܚܕ܂ ܘܬܪ̈ܝܢ ܠܡܪܒܒܐ ܐܚܪܢܐ܂  52:14 ܘܥܒܝܕ ܥܠܝܗܘܢ ܥܠ ܬܪ̈ܥܐ ܕܗܝܟܠܐ܂ ܟܪ̈ܘܒܐ ܘܕܩ̈ܠܐ ܐܝܟ ‍<‍ܗܠܝܢ#3#‍>‍ ܕܥܒܝܕܝܢ ܒܐ̈ܣܐ܂ ܘܐ̈ܦܘܗܝ ܕܦܪܘܣܬܕܐ ܩܪ̈ܝܡܢ ܩܝܣܐ ܡܢ ܠܒܪ܂  62:14 ܘܟ̈ܘܐ ܫ̈ܛܝܦܢ܂ ܘܕܩ̈ܠܐ ܐܝܬ ܡܟܐ ܘܡܟܐ ܥܠ ܣܛܪ̈ܘܗܝ ܕܦܪܘܣܬܕܐ܂ ܘܕܦ̈ܢܬܗ ܕܒܝܬܐ ܩܪ̈ܝܡܢ ܕܦ̈ܐ܂  10:24 ܘܐܦܩܢܝ ܠܕܪܬܐ ܒܪܝܬܐ ܠܐܘܪܚܐ ܕܓܪܒܝܐ܂ ܘܐܥܠܢܝ ܠܐܟܣܕܪܐ ܕܠܘܩܒܠ ܓܙܝܪܬܐ܂ ܘܠܘܩܒܠ ܒܢܝܢܐ ܓܪܒܝܝܐ܂  20:24 ܠܘܩܒܠ ܐܘܪܟܐ ܕܐ̈ܡܐ ܕܬܪܥܐ ܓܪܒܝܝܐ܂ ܘܦܬܝܐ ܚܡܫܝܢ ܐ̈ܡܝܢ܂  30:24 ܠܘܩܒܠ ܬܪܥܐ ܕܕܪܬܐ ܓܘܝܬܐ܂ ܘܠܘܩܒܠ ܕܪ̈ܓܐ ܕܕܪܬܐ ܒܪܝܬܐ܂ ܕܒܢܝܢ ܚܕ ܥܠ ܚܕ ܥܠ ܬܠܬܐ ܕܪ̈ܝܢ܂  40:24 ܘܩܕܡ ܐܟܣܕܪ̈ܐ ܒܝܬ ܗܠܟܬܐ܂ ܥܣܪ̈ ܐ̈ܡܝܢ ܦܬܝܐ܂ ܘܐܘܪܟܐ ܡܐܐ ܐ̈ܡܝܢ܂ ܘܬܪܥܐ ܕܒܝܬ ܗܠܟܬܐ ܠܓܪܒܝܐ܂  50:24 ܘܐܟܣܕܪ̈ܐ ܥ̈ܠܝܬܐ ܙܥܘܪ̈ܝܢ ܗ̈ܘܝ܂ ܡܛܠ ܕܥܐܿܠܝܢ ܗܘܘ ܒܗܝܢ ܕܪ̈ܓܐ܂  60:24 ܡܬ̈ܠܬܢ ܗ̈ܘܝ ܓܝܪ܂ ܘܠܝܬ ܗܘܘ ܠܗܝܢ ܥܡ̈ܘܕܐ ܐܝܟ ܥܡ̈ܘܕܐ ܕܕܪܬܐ܂  70:24 ܡܛܠ ܗܢܐ ܙܥܘܪ̈ܝܢ ܗ̈ܘܝ ܡܢ ܬܚ̈ܬܝܬܐ ܘܡܢ ܡܨܥܝ̈ܬܐ܂ ܘܒܐܣܬܐ ܕܠܒܪ ܕܠܘܩܒܠ ܐܟܣܕܪ̈ܐ ܐܘܪܟܐ ܚܡܫܝܢ ܐ̈ܡܝܢ܂  80:24 ܡܛܠ ܕܐܘܪܟܐ ܕܐܟܣܕܪ̈ܐ ܕܕܪܬܐ ܒܪܝܬܐ ܚܡܫܝܢ ܐ̈ܡܝܢ܂ ܘܠܘܩܒܠ ܗܝܟܠܐ ܡܐܐ ܐܡ̈ܝܢ܂  90:24 ܘܬܪܥܐ ܕܐܟܣܕܪܐ ܕܡܥܠܢܐ ܡܕܢܚܝܐ ܕܥܐܿܠ ܠܕܪܬܐ ܒܪܝܬܐ܂  01:24 ܒܦܬܝܗܿ ܕܐܣܬܐ ܕܕܪܬܐ܂ ܡܥܠܢܐ/ܒܡܥܠܢܐ#2܂3#/ ܡܕܢܚܝܐ ܩܕܡ ܓܙܝܪܬܐ܂ ܘܩܕܡ ܒܢܝܢܐ ܕܐܟܣܕܪ̈ܐ܂  11:24 ܘܐܘܪܚܐ ܩܕܡܝܗܝܢ܂ ܘܚܙܘܐ ܕܐܟܣܕܪ̈ܐ ܕܒܐܘܪܚܐ ܕܓܪܒܝܐ܂ ܐܘܪܟܗܝܢ ܐܝܟ ܦܬܝܗܝܢ܂ ܘܟܠܗܘܢ ܡܦܩܢ̈ܝܗܝܢ ܘܡܥ̈ܠܢܝܗܝܢ ܘܚܙܘܗܝܢ ܘܬܪ̈ܥܝܗܝܢ܂  21:24 ܐܝܟ ܬܪ̈ܥܐ ܕܐܟܣܕܪ̈ܐ ܕܒܐܘܪܚܐ ܕܬܝܡܢܐ܂ ܬܪܥܐ ܒܪܝܫ ܐܘܪܚܐ܂ ܐܘܪܚܐ ܒܐ̈ܦܝ ܐܣܬܐ܂ ܕܒܐܘܪܚܐ ܕܢܚܠܐ ܡܕܢܚܝܐ ܐܝܟ ܕܐܬܐ܂  31:24 ܘܐܡܪ ܠܝ܂ ܐܟܣܕܪ̈ܐ ܕܓܪܒܝܐ ܘܐܟܣܕܪ̈ܐ ܕܬܝܡܢܐ ܕܩܕܡ ܓܙܝܪܬܐ܂ ܗܠܝܢ ܐ̈ܢܝܢ ܐܟܣܕܪ̈ܐ܂ ܐܬܪ/ܕܐܬܪ#3#/ ܕܐܟܠܝܢ ܟܗ̈ܢܐ ܕܡܩܪ̈ܒܝܢ ܠܡܪܝܐ ܩܕܘܫ ܩ̈ܘܕܫܐ܂ ܬܡܢ ܣܝܿܡܝܢ ܩܕܘܫ ܩ̈ܘܕܫܐ܂ ܘܣܡܝܕܐ ܘܬܕܟܝܬܐ ܕܚ̈ܛܗܐ܂ ܡܛܠ ܕܐܬܪܐ ܗܘ ܩܕܝܫܐ܂  41:24 ܘܡܐ ܕܥܐܿܠܝܢ ܟܗ̈ܢܐ܂ ܠܐ ܢܦܩܿܝܢ ܡܢ ܩܘܕܫܐ ܠܕܪܬܐ ܒܪܝܬܐ܂ ܐܠܐ ܬܡܢ ܣܝܿܡܝܢ ܡܐ̈ܢܝܗܘܢ ܗܿܢܘܢ ܕܡܫܡܫܝܢ ܒܗܘܢ܂ ܡܛܘܠ ܕܩܘܕܫܐ ܐܢܘܢ܂ ܘܠܒܿܫܝܢ ܡܐ̈ܢܐ ܐ̈ܚܪܢܐ܂ ܘܡܩܪܒܝܢ ܩܘܪ̈ܒܢܐ ܚܠܦ ܥܡܐ܂  51:24 ܘܫܠܡ ܡ̈ܘܫܚܬܗ ܕܒܝܬܐ ܓܘܝܐ܂ ܘܐܦܩܢܝ ܠܐܘܪܚܐ ܕܬܪܥܐ ܕܚܐܪ ܠܡܕܢܚܐ܂ ܘܡܫܚܗ ܟܕ ܚܕܪ܂  61:24 ܘܡܫܚ ܠܪܘܚܐ ܕܡܕܢܚܐ܂ ܒܩܢܝܐ ܕܡܫܘܚܬܐ ܚܡܫܡܐܐ ܩ̈ܢܝܢ܂  71:24 ܘܡܫܚ ܠܪܘܚܐ ܕܓܪܒܝܐ܂ ܒܩܢܝܐ ܕܡܫܘܚܬܐ ܚܡܫܡܐܐ ܩ̈ܢܝܢ ܟܕ ܚܕܪ܂  81:24 ܘܡܫܚ ܠܪܘܚܐ ܕܬܝܡܢܐ܂ ܚܡܫܡܐܐ ܩ̈ܢܝܢ ܒܩܢܝܐ ܕܡܫܘܚܬܐ܂  91:24 ܘܡܫܚ ܠܪܘܚܐ ܕܡܥܪܒܐ܂ ܚܡܫܡܐܐ ܩ̈ܢܝܢ ܒܩܢܝܐ ܕܡܫܘܚܬܐ܂  02:24 ܠܐܪ̈ܒܥ ܪ̈ܘܚܘܗܝ ܡܫܚܗ܂ ܘܫܘܪܐ ܟܕ ܚܕܪ܂ ܐܘܪܟܗ ܚܡܫܡܐܐ ܘܦܬܝܗ ܚܡܫܡܐܐ܂ ܕܢܦܪܘܫ ܒܝܬ/ܡܢ#3#/ ܩܘܕܫܐ ܠܚܘܠܐ܂  10:34 ܘܐܘܒܠܢܝ ܠܬܪܥܐ ܕܚܐܿܪ ܠܡܕܢܚܐ܂  20:34 ܘܗܐ ܫܘܒܚܗ ܕܐܠܗܐ ܕܐܝܣܪܝܠ ܐܬܐ ܡܢ ܐܘܪܚܐ ܕܡܕܢܚܐ܂ ܘܩܠܗ ܐܝܟ ܩܠܐ ܕܡ̈ܝܐ ܣ̈ܓܝܐܐ܂ ܘܐܪܥܐ ܢܗܪܬ ܡܢ ܫܘܒܚܗ܂  30:34 ܐܝܟ ܚܙܘܐ ܕܚܙܿܝܬ ܟܕ ܐܬܿܝܬ ܠܡܚܒܠܘ ܠܡܕܝܢܬܐ܂ ܘܐܝܟ ܚܙܘܐ ܕܚܙܿܝܬ ܥܠ ܢܗܪ܆ܟܒܪ܂ ܘܢܦܠܿܬ ܥܠ ܐ̈ܦܝ܂  40:34 ܘܫܘܒܚܗ ܕܡܪܝܐ ܥܠ ܠܒܝܬܐ܂ ܒܐܘܪܚܐ ܕܬܪܥܐ ܕܚܐܿܪ ܠܡܕܢܚܐ܂  50:34 ܘܫܩܠܬܢܝ ܪܘܚܐ ܘܐܥܠܬܢܝ ܠܕܪܬܐ ܓܘܝܬܐ ܘܚܙܿܝܬ ܕܐܬܡܠܝ ܒܝܬܗ ܕܡܪܝܐ ܫܘܒܚܗ܂  60:34 ܘܫܡܥܿܬ ܡܕܡ ܕܐܡܪ ܠܝ ܡܢ ܓܘ ܒܝܬܐ܂ ܘܓܒܪܐ ܩܐܿܡ ܗܘܐ ܠܘܬܝ܂  70:34 ܘܐܡܪ ܠܝ܂ ܒܪ ܐܢܫܐ܂ ܐܬܪܐ ܕܟܘܪܣܝ ܘܐܬܪܐ ܕܦܪ̈ܣܬܐ ܕܪ̈ܓܠܝ܂ ܕܫܿܪܐ ܐܢܐ ܒܝܢܬ/ܒܝܬ#3#/ ܒܢ̈ܝ ܐܝܣܪܝܠ ܠܥܠܡ܂ ܘܬܘܒ ܠܐ ܢܬܛܢܦܘܢ ܕܒܝܬ ܐܝܣܪܝܠ܂ ܘܬܘܒ ܠܐ ܢܛܢܦܘܢ ܫܡܐ ܕܩܘܕܫܝ܂ ܗܢܘܢ ܘܡ̈ܠܟܝܗܘܢ ܒܙܢܝܘܬܗܘܢ܂ ܘܒܫ̈ܠܕܐ ܕܡ̈ܠܟܝܗܘܢ ܘܒܦܬܟܪ̈ܝܗܘܢ܂  80:34 ܕܥܒܿܕܝܢ ܗܘܘ ܬܪ̈ܥܝܗܘܢ ܥܠ ܓܢܒ ܬܪ̈ܥܝ܂ ܘܣ̈ܦܝܗܘܢ ܥܠ ܓܢܒ ܣ̈ܦܝ܂ ܘܐܣܬܐ ܗܘܬ ܒܝܢܝ ܘܠܗܘܢ܂ ܘܛܢܦܘ ܫܡܐ ܕܩܘܕܫܝ ܒܥܘܼܠܐ ܕܥܒܕܘ܂ ܘܐܣܝܿܦܬ ܐܢܘܢ ܒܪܘܓܙܝ܂  90:34 ܡܟܝܠ ܢܪܚܩܘܢ ܙܢܝܘܬܗܘܢ ܘܫ̈ܠܕܐ ܕܡ̈ܠܟܝܗܘܢ ܡܢ ܩܕܡܝ܂ ܘܐܫܪܐ ܒܝܢܬܗܘܢ ܠܥܠܡ܂ ܀ ܀  01:34 ܘܐܢܬ ܕܝܢ ܒܪܢܫܐ܂ ܚܘܝܗܝ ܠܒܝܬܐ ܗܢܐ ܠܒܝܬ/ܠܕܒܝܬ#3#/ ܐܝܣܪܝܠ܂ ܘܢܬܬܟܣܘܢ ܡܢ ܥܘܼܠܗܘܢ ܕܐܥܠܝܘ ܒܝ܂ ܘܢܡܫܚܘܢܗܿ ܠܕܡܘܬܗ܂  11:34 ܘܐܢ ܐܬܬܟܣܘ ܡܢ ܡܕܡ ܕܥܒܕܘ܂ ܨܘܪ̈ܬܗ ܕܒܝܬܐ ܘܛܘܝܒܗ ܘܡܥ̈ܠܢܘܗܝ ܘܡܦܩܢ̈ܘܗܝ܂ ܘܟܘܠܗܿ ܨܘܪܬܗ ܘܟܠܗܘܢ ܢܡܘ̈ܣܘܗܝ܂ ܘܟܠܗܝܢ ܨܘܪ̈ܬܗ ܚܘܐ ܐܢܘܢ܂ ܘܪܫܘܡ ܠܥܢܝ̈ܗܘܢ܂ ܕܢܛܪܘܢ ܟܠܗܝܢ ܨܘܪ̈ܬܗ ܘܟܘܠܗ ܪܘܫܡܗ ܘܢܥܒܕܘܢ ܐܢܘܢ܂  21:34 ܗܢܘ ܚܙܘܐ ܕܒܝܬܐ ܥܠ/ܕܥܠ#3#/ ܪܝܫ ܛܘܪܐ ܘܟܠܗܘܢ ܬܚ̈ܘܡܘܗܝ ܟܕ ܚܕܪ̈ܝܢ܂ ܩܕܘܫ ܩ̈ܘܕܫܐ ܐܢܘܢ܂  31:34 ܗܠܝܢ ܡܘܫ̈ܚܬܗ ܕܡܕܒܚܐ ܒܐܡܬܐ ܕܐܡܐ ܘܦܫܟ܂ ܥܘܒܗܿ ܕܐܡܬܐ ܐܡܐ܂ ܘܬܝܟܐ ܐܝܬ ܠܣܦܬܗ ܙܪܬ ܟܕ ܚܕܪ܂ ܘܗܟܢܐ ܒܓܒܗ܂  41:34 ܘܡܢ ܐܪܥܐ ܘܥܕܡܐ ܠܬܝܟܐ ܬܚܬܝܐ ܬܪ̈ܬܝܢ ܐܡ̈ܝܢ܂ ܘܦܬܝܗ ܐܡܬܐ ܚܕܐ܂ ܘܡܢ ܬܝܟܐ ܬܚܬܝܐ ܘܥܕܡܐ ܠܥܠܝܐ ܐܪ̈ܒܥ ܐ̈ܡܝܢ܂ ܘܦܬܝܐ ܐܡܐ܂  51:34 ܘܗܕܐܝܠ ܐܪ̈ܒܥ ܐ̈ܡܝܢ܂ ܘܡܢ ܗܕܐܝܠ ܘܠܥܠ ܩܪ̈ܢܬܐ ܐܪ̈ܒܥ܂  61:34 ܘܐܘܪܟܗ ܕܗܕܐܝܠ ܬܪ̈ܬܥܣܪܐ ܐܡܝܢ ܘܦܬܝܗ ܬܪ̈ܬܥܣܪܐ ‍<‍ܐ̈ܡܝܢ#3#‍>‍܂ ܡܪܒܥ ܠܐܪܒܥܐ ܣܛܪ̈ܘܗܝ܂  71:34 ܘܬܝܟܗ ܐܪ̈ܒܥܣܪܐ ܐܡ̈ܝܢ ܐܘܪܟܗ ܘܐܪ̈ܒܥܣܪܐ ܦܬܝܗ ܥܠ ܐܪܒܥܐ ܣܛܪ̈ܘܗܝ܂ ܘܬܝܟܗ ܘܬܚܘܡܐ ܕܚܕܪ ܠܗ ܦܠܓܘܬ ܐܡܐ܂ ܘܥܘܒܐ ܐܝܬ ܠܗ ܟܕ ܚܕܪ܂ ܘܕܪ̈ܓܘܗܝ ܚܝܿܪܝܢ ܠܡܕܢܚܐ܂  81:34 ܘܐܡܪ ܠܝ܂ ܒܪ ܐܢܫܐ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܗܠܝܢ ܢܡ̈ܘܣܘܗܝ ܕܡܕܒܚܐ ܒܝܘܡܐ ܕܡܬܥܒܕ܂ ܢܩܪܒܘܢ/ܬܩܪܒܘܢ#3#/ ܥܠܘܗܝ ܥܠܬܐ܂ ܘܢܐܫܕܘܢ/ܘܠܐ ܬܫܕܘܢ#3#/ ܥܠܘܗܝ ܕܡܐ܂  91:34 ܘܐܬܠ ܠܟܗ̈ܢܐ ܘ̈ܠܠܘܝܐ ܕܡܢ ܙܪܥܗ ܕܨܕܘܩ܂ ܕܡܬܩܪܒܝܢ ܠܘܬܝ ܐܡܿܪ ܡܪܐ ܡܪ̈ܘܬܐ ܠܡܫܡܫܘܬܢܝ܂ ܬܘܪܐ ܒܪ ܒܩܪܐ ‍<‍ܕܠܝܬ ܒܗ ܡܘܡܐ#3#‍>‍ ܠܬܕܟܝܬܐ ܕܚ̈ܛܗܐ܂  02:34 ܘܬܣܒ ܡܢ ܕܡܗ܂ ܘܬܪܘܣ ܒܐܪ̈ܒܥ/ܥܠ ܐܪ̈ܒܥ#3#/ ܩܪ̈ܢܬܗ ܕܡܕܒܚܐ܂ ܘܒܐܪ̈ܒܥ ܙܘ̈ܝܬܐ ܕܬܝܟܗ ܘܒܬܚܘܡܐ ܕܚܕܪ ܠܗ܂ ܘܬܪܘܣ ܥܠܘܗܝ ܘܢܬܕܟܐ܂  12:34 ܘܬܣܒ ܬܘܪܐ ܕܬܕܟܝܬܐ܂ ܘܢܣܩܘܢܗ ܥܠ ܓܢܒܗ ܕܒܝܬܐ ܠܒܪ ܡܢ ܡܩܕܫܐ܂  22:34 ܘܒܝܘܡܐ ܕܬܪ̈ܝܢ܂ ܩܪܒ ܠܬܕܟܝܬܐ ܨܦܪܝܐ ‍<‍ܚܕ#3#‍>‍ ܕܥ̈ܙܐ܂ ܕܠܝܬ ܒܗ ܡܘܡܐ܂ ܘܢܕܟܘܢ ܠܡܕܒܚܐ ܐܝܟ ܕܕܟܝܘܗܝ ܒܬܘܪܐ܂  32:34 ܘܡܐ ܕܫܡܠܝܬ ܠܡܕܟܝܘ܂ ܩܪܒ ܬܘܪܐ ܒܪ ܒܩܪܐ ܕܠܝܬ ܒܗ ܡܘܡܐ܂ ܘܕܟܪܐ ܡܢ ܥܢܐ ܕܠܝܬ ܒܗ ܡܘܡܐ܂  42:34 ܘܩܪܒ ܐܢܘܢ ܩܕܡ ܡܪܝܐ܂ ܘܢܪܡܘܢ ܥܠܝܗܘܢ ܟܗ̈ܢܐ ܡܠܚܐ܂ ܘܢܩܪܒܘܢ ܐܢܘܢ ܝܩ̈ܕܐ ܫ̈ܠܡܐ ܠܡܪܝܐ܂  52:34 ܬܩܪܒܘܢ ܫܒܥܐ ܝܘ̈ܡܝܢ܂ ܨܦܪܝܐ ܚܕ ܒܝܘܡܐ ܠܬܕܟܝܬܐ܂ ܘܬܘܪܐ ܚܕ ܒܪ ܒܩܪܐ܂ ܘܕܟܪܐ ܡܢ ܥܢܐ ܕܠܝܬ ܒܗ ܡܘܡܐ܂ ܢܗܘܘܢ ܡܩܪܒܝܢ ܫܒܥܐ ܝܘܡ̈ܝܢ܂  62:34 ܘܢܕܟܘܢܗ ܠܡܕܒܚܐ ܘܢܫܡܠܘܢ ܐ̈ܝܕܝܗܘܢ܂  72:34 ܘܡܐ ܕܫܠܡܘ/ܕܓܡܪܘ#3#/ ܝܘܡ̈ܬܐ ܡܢ ܝܘܡܐ ܕܫܒܥܐ ܘܠܗܠ܂ ܗܝܕܝܢ ܢܩܪܒܘܢ ܟܗ̈ܢܐ ܥܠ ܡܕܒܚܐ ܝܩ̈ܕܝܗܘܢ ܫ̈ܠܡܐ ܘܩܘܪ̈ܒܢܝܗܘܢ ܘܐܨܛܒܐ ܒܗܘܢ ܐܡܿܪ ܡܪܐ ܡܪ̈ܘܬܐ܂  10:44 ܘܐܗܦܟܢܝ ܠܐܘܪܚܐ ܕܬܪܥܐ ܒܪܝܐ ܕܡܩܕܫܐ ܕܚܐܿܪ ܠܡܕܢܚܐ܂ ܘܚܙܿܝܬܗ ܕܐܚܝܕ܂  20:44 ܘܐܡܪ ܠܝ ܡܪܝܐ܂ ܬܪܥܐ ܗܢܐ ܢܗܘܐ ܐܚܝܕ ܘܠܐ ܢܬܦܬܚ܂ ܘܐܢܫ ܠܐ ܢܥܘܠ ܒܗ܂ ܡܛܠ ܕܡܪܝܐ ܐܠܗܐ ܕܐܝܣܪܝܠ ܥܐܿܠ ܒܗ ܢܗܘܐ ܐܚܝܕ܂  30:44 ܡܕܒܪܢܐ ܢܬܒ ܒܗ܂ ܘܢܐܟܘܠ ܠܚܡܐ ܩܕܡ ܡܪܝܐ܂ ܡܢ ܐܘܪܚܐ ܕܬܪܥܐ ܕܐܣܟܘܦܬܐ ܢܥܘܠ܂ ܘܡܢܗܿ ܢܦܘܩ܂  40:44 ܘܐܥܠܢܝ ܠܐܘܪܚܐ ܕܬܪܥܐ ܓܪܒܝܝܐ ܕܩܕܡ ܒܝܬܐ ܘܚܙܿܝܬ ܕܐܬܡܠܝ ܒܝܬܐ ܫܘܒܚܗ ܕܡܪܝܐ܂ ܘܢܦܠܿܬ ܥܠ ܐ̈ܦܝ܂  50:44 ܘܐܡܪ ܠܝ ܡܪܝܐ܂ ܒܪܢܫܐ܂ ܣܝܡ ܒܠܒܟ ܘܚܙܝ ܒܥܝܢ̈ܝܟ܂ ܘܫܡܥ ܒܐ̈ܕܢܝܟ ܟܘܠ ܡܕܡ ܕܡܡܠܠ ܐܢܐ ܥܡܟ܂ ܘܟܠܗܘܢ ܢܡܘܣ̈ܘܗܝ ܕܒܝܬܐ ܘܟܠܗܝܢ ܨܘܪ̈ܬܗ܂ ܘܣܝܡ ܒܠܒܟ ܡ̈ܥܠܢܘܗܝ ܕܒܝܬܐ ܘܡܦܩ̈ܢܘܗܝ ܕܡܩܕܫܐ܂  60:44 ܘܐܡܪ ܠܒܝܬܐ ܕܐܝܣܪܝܠ ܡܡܪܡܪܢܐ܂ ܗܟܢܐ ܐܡܿܪ ܡܪܐ ܡܪ̈ܘܬܐ܂ ܠܐ ܟܕܘ ܠܟܘܢ ܟܠܗܿ ܛܢܦܘܬܟܘܢ ܕܒܝܬ ܐܝܣܪܝܠ܂  70:44 ܐܠܐ ܐܦ ܡܝܬܝܢ ܐܢܬܘܢ ܡܢ ܒܢ̈ܝ ܢܘܟܪ̈ܝܐ ܕܥܘܪ̈ܠܝܢ ܒܠܒܗܘܢ܂ ܘܥܘܪ̈ܠܝܢ ܒܒܣܪܗܘܢ܂ ܘܗܿܘܝܢ ܒܡܩܕܫܝ ܘܡܛܢܦܝܢ ܒܝܬܝ܂ ܘܡܩܪܒܝܢ ܐܢܬܘܢ ܥܠ ܠܚܡܝ ܬܪܒܐ ܘܕܡܐ܂ ܘܡܒܛܠܝܢ ܐܢܬܘܢ ܩܝܡܝ ܒܟܠܗܿ ܛܢܦܘܬܟܘܢ܂  80:44 ܘܠܐ ܢܿܛܪܝܢ ܐܢܬܘܢ ܢܛܘܪ̈ܬܐ ܕܡܩܕܫܝ܂ ܐܠܐ ܥܒܕܬܘܢ ܢܛܪ̈ܝ ܡܛܪܬܐ ܕܡܩܕܫܝ ܢܛܘܪ̈ܝܟܘܢ ܕܝܠܟܘܢ܂  90:44 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܟܠ ܒܪ ܢܘܟܪ̈ܝܐ ܕܥܪܘܠ ܒܠܒܗ ܘܥܪܘܠ ܒܒܣܪܐ܂ ܠܐ ܢܥܘܠ ܠܡܩܕܫܝ܂ ܘܠܐ ܒܪ ܢܘܟܪ̈ܝܐ ܕܐܝܬ ܒܝܢܬ ܒܢ̈ܝ ܐܝܣܪܝܠ܂  01:44 ܘܐܦܠܐ ܠܘܝ̈ܐ ܕܦܪܩܘ ܡܢܝ܂ ܟܕ ܛܥܘ ܒܢ̈ܝ ܐܝܣܪܝܠ ܡܢܝ ܒܬܪ ܦܬܟܪ̈ܝܗܘܢ܂ ܘܩܒܠܘ ܥܘܼܠܗܘܢ܂  11:44 ܘܗܘܘ ܒܡܩܕܫܝ܂ ܘܡܫܡܫܝܢ ܗܘܘ ܒܬܪܥܐ ܕܒܝܬܐ܂ ܗܢܘܢ ܢܟܣܘܢ ܝܩ̈ܕܐ ܫܠܡܐ ܘܕܒܚ̈ܐ ܕܥܡܐ܂ ܘܗܢܘܢ ܢܩܘܡܘܢ ܩܕܡܝܗܘܢ ܘܢܫܡܫܘܢ ܐܢܘܢ܂  21:44 ܥܠ ܕܫܡܫܘ ܐܢܘܢ ܩܕܡ ܦܬܟܪ̈ܝܗܘܢ܂ ܘܗܘܘ ܠܬܘܩܠܬܐ ܕܥܘܼܠܐ ܠܒܢ̈ܝ ܐܝܣܪܝܠ܂ ܡܛܠ ܗܢܐ ܐܪܝܡܿܬ ܐܝܕܝ ܥܠܝܗܘܢ ܐܡܿܪ ܡܪܐ ܡܪ̈ܘܬܐ܂ ܘܩܒܠܘ ܥܘܼܠܗܘܢ܂  31:44 ܘܠܐ ܢܩܪܒܘܢ ܩܕܡܝ ܠܡܫܡܫܘܬܢܝ܂ ܘܠܐ ܢܬܩܪܒܘܢ ܠܟܠܗܘܢ ܩ̈ܘܕܫܝ ܒܝܬ ܩܕܘܫ ܩ̈ܘܕܫܐ܂ ܘܢܩܒܠܘܢ ܟܠܗܿ ܒܗܬܬܗܘܢ ܘܟܘܠܗܿ ܛܢܦܘܬܗܘܢ ܕܥܒܕܘ܂  41:44 ܘܐܥܒܕ ܐܢܘܢ ܢܛܪ̈ܝ ܡܛܪܬܐ ܕܒܝܬܐ܂ ܘܥܿܒ̈ܕܝ ܥܒܿܕܐ ܕܟܠ ܡܕܡ ܕܗܿܘܐ ܒܗ܂  51:44 ܘܟܗ̈ܢܐ ܘܠܘ̈ܝܐ ܒܢ̈ܝ ܨܕܘܩ܂ ܕܢܛܪܘ ܡܛܪܬܐ ܕܡܩܕܫܝ܂ ܟܕ ܛܥܘ ܒܢ̈ܝ ܐܝܣܪܝܠ ܡܢܝ܂ ܗܢܘܢ ܢܩܼܪܒܘܢ ܠܘܬܝ ܠܡܫܡܫܘܬܢܝ܂ ܘܗܢܘܢ ܢܩܘܡܘܢ ܩܕܡܝ܂ ܘܢܩܪܒܘܢ ܠܝ ܬܪܒܐ ܘܕܡܐ ܐܡܿܪ ܡܪܐ ܡܪ̈ܘܬܐ܂  61:44 ܗܢܘܢ ܢܥܠܘܢ ܠܡܩܕܫܝ܂ ܘܗܢܘܢ ܢܩܪܒܘܢ ܠܦܬܘܪܝ܂ ܕܢܫܡܫܘܢܢܝ ܘܢܛܪܘܢ ܢܛܘܪ̈ܬܝ܂  71:44 ܘܡܐ ܕܥܐܿܠܝܢ ܒܬܪܥܐ ܕܕܪܬܐ ܓܘܝܬܐ܂ ܡܐ̈ܢܐ ܕܟܬܢܐ ܢܠܒܫܘܢ܂ ܘܕܥܡܪܐ ܠܐ ܢܠܒܫܘܢ܂ ܘܡܐ ܕܡܫܡܫܝܢ ܒܬܪܥܐ ܕܕܪܬܐ ܓܘܝܬܐ܂ ܐܦ ܠܓܘ܂  81:44 ܡܨܢ̈ܦܬܐ ܕܟܬܢܐ ܢܣܝܡܘܢ ܒܪ̈ܝܫܝܗܘܢ܂ ܘܦܪ̈ܙܘܡܐ ܕܟܬܢܐ ܢܐܣܪܘܢ ܒܚ̈ܨܝܗܘܢ܂  91:44 ܘܡܐ ܕܢܿܦܩܝܢ ܠܕܪܬܐ ܒܪܝܬܐ ܠܘܬ ܥܡܐ܂ ܢܫܠܚܘܢ ܡܐ̈ܢܝܗܘܢ ܕܡܫܡܫܝܢ ܒܗܘܢ܂ ܘܢܫܒܩܘܢ ܐܢܘܢ ܒܐܟܣܕܪܐ ܕܩܘܕܫܐ܂ ܘܢܠܒܫܘܢ ܡܐ̈ܢܐ ܐ̈ܚܪܢܐ܂ ܕܠܐ ܢܩܕܫܘܢܗ ܠܥܡܐ ܒܡ̈ܐܢܝܗܘܢ܂  02:44 ܪ̈ܝܫܝܗܘܢ ܠܐ ܢܓܪܥܘܢ܂ ܘܩ̈ܘܨܬܗܘܢ ܠܐ ܢܪܒܘܢ܂ ܐܠܐ ܡܣܦܪܘ ܢܣܦܪܘܢ ܪ̈ܝܫܝܗܘܢ܂  12:44 ܘܚܡܪܐ ܠܐ ܢܫܬܘܢ ܟܗ̈ܢܐ ܡܐ ܕܥܐܿܠܝܢ ܠܕܪܬܐ ܓܘܝܬܐ܂  22:44 ܘܐܪܡܠܬܐ ܘܫܒܝܩܬܐ ܠܐ ܢܣܒܘܢ ܠܗܘܢ ܢܫ̈ܐ܂ ܐܠܐ ܐܢ ܒܬܘܠܬܐ ܡܢ ܙܪܥܐ ܕܐܝܣܪܝܠ ܐܘ ܐܪܡܠܬܐ ܕܡܪܡܠܐ ܡܢ ܟܗܢܐ ܢܣܒܘܢ܂  32:44 ܘܢܠܦܘܢ ܠܥܡܝ ܒܝܬ ܩܘܕܫܐ ܠܚܘܠܐ܂ ܘܢܘܕܥܘܢܗ/ܘܢܕܥܘܢܗ#3#/ ܒܝܬ ܡܣܝܒܐ ܠܕܟܝܐ܂  42:44 ܘܥܠ ܕܝ̈ܢܐ ܗܢܘܢ ܢܩܘܡܘܢ ܠܡܕܢ܂ ܘܒܕܝܢ̈ܝ ܢܕܘܢܘܢ܂ ܘܢܡܘ̈ܣܝ ܘܦܘܩ̈ܕܢܝ ܢܛܪܘܢ܂ ܒܟܠܗܘܢ ܙܒ̈ܢܐ ܕܡܘ̈ܥܕܝ܂ ܘܫ̈ܒܝ ܢܩܕܫܘܢ܂  52:44 ܘܥܠ ܡܝܬܐ ܕܒܪܢܫܐ ܠܐ ܢܥܠܘܢ ܕܠܐ ܢܣܬܝܒܘܢ܂ ܐܠܐ ܐܢ ܒܐܒܘܗܝ ܐܘ ܒܐܡܗ܂ ܐܘ ܒܒܪܗ ܐܘ ܒܒܪܬܗ܂ ܐܘ ܒܐܚܘܗܝ ܐܘ ܒܚܬܗ ܒܬܘܠܬܐ ܕܠܐ ܗܘܬ ܠܓܒܪܐ ܢܣܬܝܒܘܢ܂  62:44 ܘܡܢ ܒܬܪ ܕܡܣܬܝܒ܂ ܢܡܢܐ ܠܗ ܫܒܥܐ ܝܘܡ̈ܝܢ ܘܗܝܕܝܢ ܢܬܕܟܐ܂  72:44 ܘܒܝܘܡܐ ܕܥܐܿܠ ܠܡܩܕܫܐ ܠܕܪܬܐ ܓܘܝܬܐ ܠܡܫܡܫܘ ܒܩܘܕܫܐ/ܒܡܩܕܫܐ#3#/܂ ܢܩܪܒ ܬܕܟܝܬܗ ܐܡܿܪ ܡܪܐ ܡܪ̈ܘܬܐ܂  82:44 ܘܬܗܘܐ ܠܗܘܢ ܝܘܪܬܢܐ/ܠܝܘܪܬܢܐ#3#/܂ ܐܢܐ ܐܢܐ ܝܘܪܬܢܗܘܢ܂ ܘܡܢܬܐ ܠܐ ܬܬܠܘܢ ܠܗܘܢ ܒܐܝܣܪܝܠ܂ ܐܢܐ ܐܢܐ ܡܢܬܗܘܢ܂  92:44 ܣܡܝܕܐ ܘܬܕܟܝܬܐ ܕܚ̈ܛܗܐ ܗܢܘܢ ܢܐܟܠܘܢ܂ ܘܟܘܠ ܚܪܡܐ ܕܒܐܝܣܪܝܠ ܕܝܠܗܘܢ ܢܗܘܐ܂  03:44 ܘܪܝܫ ܟܠ ܒܘܟܪ̈ܐ/ܒܟܪ̈ܐ#3#/ ܕܟܠܗ ܦܘܪܫܢܟܘܢ ܕܦܪܫܿܝܢ ܐܢܬܘܢ ܕܟܗ̈ܢܐ ܢܗܘܐ܂ ܘܪܝܫ ܐܨ̈ܘܬܟܘܢ ܗܒܘ ܠܟܗ̈ܢܐ܂ ܕܬܗܘܐ/ܘܬܗܘܐ#3#/ ܒܘܪܟܬܐ ܒܒܬ̈ܝܟܘܢ܂  13:44 ܘܟܠ ܕܡܫܢܩ/ܕܡܕܝܫ#3#/ ܘܬܒܝܪ/ܘܕܬܒܝܪ#2܂3#/ ܡܢ ܦܪܚܬܐ ܘܡܢ ܚܝܘܬܐ ܠܐ ܢܐܟܠܘܢ ܟܗ̈ܢܐ܂  10:54 ܘܡܐ ܕܡܦܠܓܝܢ ܐܢܬܘܢ ܐܪܥܐ܂ ܦܪܘܫܘ ܦܘܪܫܢܐ ܠܡܪܝܐ܂ ܘܩܕܫܘ ܡܢ ܐܪܥܐ܂ ܘܢܗܘܐ ܐܘܪܟܗܿ ܥܣܪ̈ܝܢ ܘܚܡܫܐ ܐ̈ܠܦܝܢ܂ ܘܦܬܝܗܿ ܥܣܪܐ ܐ̈ܠܦܝܢ܂ ܘܢܗܘܘܢ ܩܕܝܫ̈ܝܢ ܟܠܗܘܢ ܬܚ̈ܘܡܝܗܿ ܟܕ ܚܕܪ̈ܝܢ ܠܗܿ܂  20:54 ܘܬܗܘܐ ܠܡܩܕܫܐ ܚܡܫܡܐܐ ܒܚܡܫܡܐܐ܂ ܘܬܗܘܐ ܡܪܒܥܐ ܟܕ ܚܿܕܪܐ܂ ܘܚܡܫܝܢ ܐ̈ܡܝܢ ܫܛܚܗܿ܂  30:54 ܘܡܢ ܗܕܐ ܡܫܘܚܬܐ܂ ܐܘܪܟܐ ܥܣܪ̈ܝܢ ܘܚܡܫܐ ܐ̈ܠܦܝܢ܂ ܘܦܬܝܐ ܥܣܪܐ ܐ̈ܠܦܝܢ܂ ܘܒܗܿ ܢܗܘܐ ܩܕܘܫ ܩܘܕܫ̈ܐ܂  40:54 ܘܩܘܕܫܐ ܕܐܪܥܐ܂ ܢܗܘܐ ܠܟܗ̈ܢܐ ܕܡܫܡܫܝܢ ܒܡܩܕܫܗ/ܠܡܩܕܫܗ#3#/ ܕܡܪܝܐ܂ ܘܡܬܩܪܒܝܢ ܠܡܫܡܫܘܬܗ ܠܡܪܝܐ܂ ܘܢܗܘܐ ܠܗܘܢ ܐܬܪܐ ܠܒܬ̈ܐ ܘܡܩܕܫܐ ܠܡܩ̈ܕܫܐ܂  50:54 ܘܢܗܘܐ ܥܣܪ̈ܝܢ ܘܚܡܫܐ ܐ̈ܠܦܝܢ ܐܘܪܟܐ܂ ܘܥܣܪ̈ܐ ܐ̈ܠܦܝܢ ܦܬܝܐ܂ ܘܢܗܘܐ ܝܘܪܬܢܐ ܠܠܘ̈ܝܐ ܕܡܫܡܫܝܢ ܒܝܬܐ/ܒܒܝܬܐ#3#/܂ ܥܣܪ̈ܝܢ ܒܬ̈ܝܢ܂  60:54 ܝܘܪܬܢܐ ܕܡܕܝܢܬܐ܂ ܚܡܫܐ ܐ̈ܠܦܝܢ ܦܬܝܐ܂ ܘܐܘܪܟܐ ܥܣܪ̈ܝܢ ܘܚܡܫܐ ܐ̈ܠܦܝܢ܂ ܠܘܩܒܠ ܦܘܪܫܢܐ ܕܡܩܕܫܐ ܢܗܘܐ ܠܟܠܗܘܢ ܕܒܝܬ ܐܝܣܪܝܠ܂  70:54 ܘܠܡܕܒܪܢܐ ‍<‍ܕܥܡܐ#3#‍>‍ ܠܦܘܪܫܢܐ ܕܩܘܕܫܐ ܘܠܝܘܪܬܢܐ ܕܡܕܝܢܬܐ܂ ܡܢ ܡܕܢܚܐ ܘܡܢ ܡܥܪܒܐ܂ ܘܐܘܪܟܐ ܢܗܘܐ ܠܘܩܒܠ ܦܠܓܘܬܐ܂ ܡܢ ܡܕܢܚܐ ܠܡܥܪܒܐ܂  80:54 ܢܗܘܐ ܝܘܪܬܢܐ ܠܒܢ̈ܝ ܐܝܣܪܝܠ܂ ܘܬܘܒ ܠܐ ܢܗܪܘܢ ܐܢܘܢ ܡܕܒܪ̈ܢܐ ܕܥܡܝ܂ ܘܐܪܥܐ ܢܬܠܘܢ ܠܒܢ̈ܝ ܐܝܣܪܝܠ ܠܫܪ̈ܒܬܗܘܢ ܀  90:54 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܟܕܘ ܠܟܘܢ ܪܘܪ̈ܒܢܐ ܕܐܝܣܪܝܠ܂ ܐܥܒܪܘ ܡܢܟܘܢ ܚܛܘܦܝܐ ܘܒܙܬܐ܂ ܘܥܒܕܘ ܕܝܢܐ܂ ܘܙܕܝܩܘܬܐ܂ ܘܐܦܪܩܘ ܫܘܥܒܕܟܘܢ ܡܢ ܥܡܝ ܐܡܿܪ ܡܪܐ ܡܪ̈ܘܬܐ܂  01:54 ܡܣܐܬܐ ܕܩܘܫܬܐ ܘܟܝܠܬܐ/ܘܟܝܠܐ#3#/ ܕܩܘܫܬܐ܂ ܘܡܬ̈ܩܠܐ ܕܩܘܫܬܐ ܢܗܘܘܢ ܠܟܘܢ܂  11:54 ܟܝܠܬܐ ܘܡܬܩܠܐ ܬܩܢܘ܂ ܕܬܗܘܘܢ ܫܩܿܠܝܢ ܡܥܣܪ̈ܐ܂ ܚܕ ܡܢ ܥܣܪ̈ܐ ܫܘܝܐܝܬ܂  21:54 ܘܡܬܩ̈ܠܐ ܢܗܘܘܢ ܥܣܪ̈ܝܢ܂ ܡܬܩܠܐ ܡܢܗܘܢ ܥܣܪ̈ܝܢ ܘܚܡܫ ܡ̈ܥܝܢ܂ ܘܡܬܩܠܐ ܕܚܡܫܬܥܣܪ̈ ܢܗܘܐ ܠܟܘܢ ܡܢܝܐ܂  31:54 ܗܢܐ ܦܘܪܫܢܐ ܦܪܘܫܘ܂ ܚܕܐ ܡܢ ܫܬ ܡܢ̈ܘܬܗ ܕܟܘܪܐ ܕܚ̈ܛܐ܂ ܘܚܕܐ ܡܢ ܫܬ ܡ̈ܢܘܬܗ ܕܟܘܪܐ ܕܣܥܪ̈ܐ܂  41:54 ܘܡܫܚܐ ܡܢ ܥܣܪ ܟܝ̈ܠܢ ܕܗܿܘܐ/ܘܗܘܐ#3#/ ܟܘܪܐ܂ ܢܣܒܘܢ ܡܥܣܪܐ ܟܝܠܬܐ/ܕܟܝܠܬܐ#3#/ ܚܕܐ܂  51:54 ܘܚܕܐ ‍<‍ܚܕܐ#3#‍>‍ ܢܩܝܐ ܡܢ ܡܐܬܝܢ ܥܢܐ ܕܐܝܣܪܐܝܠ܂ ܠܣܡܝܕܐ ܘܠܩܘܪܒܢܐ ܘܠܝܩܕܐ ܫܠܡܐ܂ ܕܢܕܟܐ/ܘܢܕܟܐ#2#/ ܐܢܘܢ ܐܡܿܪ \ܡܪܐ ܡܪ̈ܘܬܐ /ܡܪܝܐ#3#/܂  61:54 ܟܠܗ ܥܡܐ ܕܐܪܥܐ ܢܦܪܫܘܢ ܦܘܪܫܢܐ ܗܢܐ ܠܡܕܒܪܢܐ ܕܐܝܣܪܝܠ܂  71:54 ܘܕܡܕܒܪܢܐ ܢܗܘܘܢ ܝܩ̈ܕܐ ܫ̈ܠܡܐ܂ ܘܣܡܝܕܐ ܘܢܘܩܝܐ ܒܪܝܫ ܝܪ̈ܚܐ ܘܒܫ̈ܒܐ܂ ܘܒܟܠܗܘܢ ܥܕܥܐ̈ܕܐ/ܥܐ̈ܕܐ#3#/ ܕܒܝܬ ܐܝܣܪܝܠ܂ ܗܘ ܢܩܪܒ ܬܕܟܝܬܐ ܕܚ̈ܛܗܐ܂ ܘܣܡܝܕܐ ‍<‍ܘܢܘܩܝܐ#3#‍>‍ ܘܝܩܕܐ ܫܠܡܐ܂ ܩܘܪܒܢܐ ܕܡܕܟܐ ܠܒ̈ܢܝ ܐܝܣܪܝܠ܂  81:54 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܒܚܕ ܒܝܪܚܐ ܩܕܡܝܐ܂ ܣܒ ܬܘܪܐ ‍<‍ܚܕ#3#‍>‍ ܒܪ ܒܩܪܐ ܕܠܝܬ ܒܗ ܡܘܡܐ܂ ܘܕܟܝܗܝ ܠܡܩܕܫܐ܂  91:54 ܘܢܣܒ ܟܗܢܐ ܡܢ ܕܡܐ ܕܬܕܟܝܬܐ܂ ܘܢܪܘܣ ܥܠ ܐ̈ܣܟܦܬܗ ܕܒܝܬܐ܂ ܘܥܠ ܐܪ̈ܒܥ ܙܘܝ̈ܬܗ ܕܡܕܒܚܐ܂ ܘܥܠ ܐܣܟܘܦܬܐ ‍<‍ܓܘܝܬܐ#3#‍>‍ ܕܬܪܥܐ ܕܕܪܬܐ ܓܘܝܬܐ/#3#/܂  02:54 ܘܗܟܢܐ ܢܗܘܐ ܥܒܿܕ ܒܫܒܥܬܐ ܒܝܪܚܐ ܓܒܪܐ ܕܫܿܛܐ ܘܛܿܥܐ܂ ܘܢܕܟܘܢܗ ܠܒܝܬܐ܂  12:54 ܘܒܐܪ̈ܒܥܣܪܐ ܒܝܪܚܐ ܩܕܡܝܐ܂ ܢܗܘܐ ܠܟܘܢ ܦܨܚܐ ܘܥܕܥܐܕܐ܂ ܘܫܒܥܐ ܝܘܡ̈ܝܢ ܦܛܝܪܐ ܬܐܟܠܘܢ܂  22:54 ܘܢܩܪܒ ܡܕܒܪܢܐ ܒܗ ܒܝܘܡܐ ܗܿܘ܂ ܥܠ ܐ̈ܦܝ ܢܦܫܗ ܘܥܠ ܐ̈ܦܝ ܟܠܗ ܥܡܐ ܕܐܪܥܐ܂ ܬܘܪܐ ‍<‍ܒܪ ܒܩܪܐ#3#‍>‍ ܠܬܕܟܝܬܐ ܕܚ̈ܛܗܐ܂  32:54 ܘܫܒܥܐ ܝܘܡ̈ܘܗܝ ܕܥܕܥܐܕܐ܂ ܢܩܪܒ ܝܩ̈ܕܐ ܫ̈ܠܡܐ ܠܡܪܝܐ܂ ܫܒܥܐ ܬܘܪ̈ܝܢ ܘܫܒܥܐ ܕܟܪ̈ܝܢ ܕܠܝܬ ܒܗܘܢ ܡܘܡܐ ܠܬܕܟܝܬܐ ܕܚ̈ܛܗܐ܂ ܘܨܦܪܝܐ ܕܥ̈ܙܐ ܒܝܘܡܐ܂  42:54 ܘܣܡܝܕܐ ܣܐܬܐ ܠܬܘܪܐ ܘܣܐܬܐ ܠܕܟܪܐ܂ ܘܡܫܚܐ ܗܡܝܢܐ ܠܣܐܬܐ܂  52:54 ܘܒܚܡܫܥܣܪܐ ܒܝܪܚܐ ܕܫܒܥܐ܂ ܢܥܒܕ ܥܕܥܐܕܐ ܐܝܟ ܗܠܝܢ ܫܒܥܐ ܝܘ̈ܡܝܢ܂ ܐܝܟ ܬܕܟܝܬܐ ܕܚ̈ܛܗܐ ܘܐܝܟ ܝܩ̈ܕܐ ܫ̈ܠܡܐ܂ ܘܐܝܟ ܣܡܝܕܐ ܘܐܝܟ ܡܫܚܐ܂  10:64 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܬܪܥܐ ܕܕܪܬܐ ܓܘܝܬܐ ܕܚܐܿܪ ܠܡܕܢܚܐ܂ ܢܗܘܐ ܐܚܝܕ ܫܬܐ ܝܘܡ̈ܝܢ ܕܡܬܥܒܕ ܒܗܘܢ ܥܒܿܕܐ܂ ܘܒܝܘܡܐ ܕܫܒܬܐ/ܕܫܒܥܐ#3#/ ܢܬܦܬܚ܂ ܘܒܝܘܡܐ ܕܪܝܫ ܝܪܚܐ ܢܬܦܬܚ܂  20:64 ܘܢܥܘܠ ܡܕܒܪܢܐ ܒܡܥܠܢܐ ܕܐܣܟܘܦܬܐ ܕܬܪܥܐ ܡܢ ܠܒܪ܂ ܘܢܩܘܡ ܥܠ ܐܣܟܘܦܬܗ ܕܬܪܥܐ܂ ܘܢܩܪܒܘܢ ܟܗ̈ܢܐ ܝܩ̈ܕܘܗܝ ܫ̈ܠܡܐ ܘܩܘܪ̈ܒܢܘܗܝ܂ ܘܢܣܓܘܕ ܒܐܣܟܘܦܬܐ ܕܬܪܥܐ ܘܢܦܘܩ܂ ܘܬܪܥܐ ܠܐ ܢܬܬܚܕ ܥܕܡܐ ܠܪܡܫܐ܂  30:64 ܘܢܣܓܕܘܢ ܥܡܐ ܕܐܪܥܐ ܒܡܥܠܢܗ ܕܬܪܥܐ ܗܿܘ܂ ܒܫ̈ܒܐ ܕܒܪܝܫ ܝܪ̈ܚܐ ܩܕܡ ܡܪܝܐ܂  40:64 ܘܝܩ̈ܕܐ ܫ̈ܠܡܐ ܕܡܩܪܒ ܡܕܒܪܢܐ ܩܕܡ ܡܪܝܐ ܒܝܘܡܐ ܕܫܒܬܐ܂ ܫܬܐ ܐܡܪ̈ܝܢ ܕܠܝܬ ܒܗܘܢ ܡܘܡܐ܂ ܘܕܟܪܐ ܕܠܝܬ ܒܗ ܡܘܡܐ܂  50:64 ܘܣܡܝܕܐ ܢܥܒܕ܂ ܣܐܬܐ ܠܬܘܪܐ ܘܣܐܬܐ ܠܕܟܪܐ܂ ܘܠܐܡܪܐ ܐܝܟ ܕܡܿܛܐ ܒܐ̈ܝܕܘܗܝ܂ ܡܫܚܐ ܕܝܢ ܗܡܝܢܐ ܠܣܐܬܐ܂  60:64 ܘܒܝܘܡܐ ܕܪܝܫ ܝܪܚܐ܂ ܬܘܪܐ ܕܠܝܬ ܒܗ ܡܘܡܐ܂ ܘܫܬܐ ܐܡܪ̈ܝܢ ܕܠܝܬ ܒܗܘܢ ܡܘܡܐ܂ ܘܕܟܪܐ ܕܠܝܬ ܒܗ ܡܘܡܐ܂  70:64 ܘܣܡܝܕܐ ܢܥܒܕ ܣܐܬܐ ܠܬܘܪܐ ܘܣܐܬܐ ܠܕܟܪܐ܂ ܘܠܐܡܪܐ ܐܝܟ ܕܡܿܛܐ ܒܐ̈ܝܕܘܗܝ܂ ܡܫܚܐ ܕܝܢ ܗܡܝܢܐ ܠܣܐܬܐ܂  80:64 ܘܡܐ ܕܥܐܿܠ ܡܕܒܪܢܐ ܒܐܣܟܘܦܬܗ ܕܬܪܥܐ ܢܥܘܠ ܘܒܗܿ ܢܦܘܩ܂  90:64 ܘܡܐ ܕܥܐܿܠܝܢ ܥܡܐ ܕܐܪܥܐ ܩܕܡ ܡܪܝܐ ܒܙܒܢܐ ܕܥܕܥܐܕܐ܂ ܡܿܢ ܘܥܐܿܠ ܒܬܪܥܐ ܓܪܒܝܝܐ ܠܡܣܓܕ܂ ܢܦܘܩ ܠܗ ܒܬܪܥܐ ܬܝܡܢܝܐ܂ ܘܡܿܢ ܕܥܐܿܠ ܒܬܪܥܐ ܬܝܡܢܝܐ܂ ܢܦܘܩ ܠܗ ܒܬܪܥܐ ܓܪܒܝܝܐ܂ ܘܠܐ ܢܗܦܘܟ ܒܬܪܥܐ ܕܥܐܿܠ܂ ܐܠܐ ܠܩܘܒܠܗ ܢܦܘܩ܂  01:64 ܡܕܒܪܢܐ ܕܝܢ ܕܒܝܢܬܗܘܢ܂ ܒܬܪܥܐ ܕܥܐܿܠ ܒܗ ܢܦܘܩ܂  11:64 ܘܒܙܒܢܐ ܕܥܕܥܐܕܐ܂ ܢܗܘܐ ܣܡܝܕܐ ܣܐܬܐ ܠܬܘܪܐ ܘܣܐܬܐ ܠܕܟܪܐ܂ ܘܠܐܡܪܐ ܐܢܫ ܐܝܟ ܕܡܿܛܐ ܒܐ̈ܝܕܘܗܝ܂ ܡܫܚܐ ܕܝܢ ܗܡܝܢܐ ܠܣܐܬܐ܂  21:64 ܘܡܐ ܕܡܩܪܒ ܡܕܒܪܢܐ ܝܩ̈ܕܐ ܫ̈ܠܡܐ ܐܘ ܩܘܪ̈ܒܢܐ ܦܘܪܫܢܐ ܠܡܪܝܐ܂ ܢܬܦܬܚ/ܢܦܬܚ#3#/ ܠܗ \ܬܪܥܐ ܕܚܐܿܪ ܠܡܕܢܚܐ /ܬܪܥܐ ܕܡܕܢܚܐ#3#/ ܕܐܚܝܕ܂ ܘܢܩܪܒ ܝܩ̈ܕܘܗܝ ܫ̈ܠܡܐ ܘܩܘܪ̈ܒܢܘܗܝ܂ ܘܢܐܚܕܝܘܗܝ ܠܬܪܥܐ ܘܗܝܕܝܢ ܢܦܘܩ܂ ܐܝܟ ܕܥܒܿܕ ܒܝܘܡܐ ܕܫܒܬܐ܂  31:64 ܘܐܡܪܐ ܒܪ ܫܢܬܐ ܕܠܝܬ ܒܗ ܡܘܡܐ ܢܗܘܐ ܡܩܪܒ ܒܝܘܡܐ܂ ܝܩܕܐ ܫܠܡܐ ܠܡܪܝܐ ܡܢ ܨܦܪ ܠܨܦܪ܂  41:64 ܘܣܡܝܕܐ ܢܩܪܒ ܥܠܘܗܝ ܡܢ ܨܦܪ ܠܨܦܪ܂ ܚܕ ܡܢ ܫܬܐ ܠܣܐܬܐ܂ ܘܡܫܚܐ ܚܕܐ ܡܢ ܬܠܬ ܡܢ̈ܘܬܗ ܕܗܡܝܢܐ܂ ܠܡܦܠܗ ܠܣܡܝܕܐ ܠܡܪܝܐ܂ ܢܡܘܣܐ ܠܥܠܡ ܐܡܝܢܐܝܬ܂  51:64 ܘܢܩܪܒܘܢ ܐܡܪ̈ܐ ܘܣܡܝܕܐ ܘܡܫܚܐ ܡܢ ܨܦܪ ܠܨܦܪ ܝܩܕܐ ܫܠܡܐ ܐܡܝܢܐܝܬ܂  61:64 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܡܕܒܪܢܐ ܟܕ ܢܬܠ ܡܘܗܒܬܐ ܠܚܕ ܡܢ ܒܢ̈ܘܗܝ܂ ܝܪܬܘܬܗ ܠܒ̈ܢܘܗܝ ܬܗܘܐ܂  71:64 ܘܟܕ ܢܬܠ ܡܘܗܒܬܐ ܡܢ ܝܪܬܘܬܗ/ܝܘܪܬܢܗ#3#/ ܠܚܕ ܡܢ ܥܒܼ̈ܕܘܗܝ܂ ܬܗܘܐ ܠܗ ܥܕܡܐ ܠܫܢܬܐ ܕܡܬܚܪܪ܂ ܘܬܗܘܐ ܠܗ ܠܡܕܒܪܢܐ܂ ܝܪܬܘܬܐ ܕܝܢ ܕܒܢ̈ܘܗܝ ܠܗܘܢ ܬܗܘܐ܂  81:64 ܘܠܐ ܢܣܒ ܡܕܒܪܢܐ ܡܢ ܝܪܬܘܬܗ ܕܥܡܐ܂ ܘܠܐ ܢܥܠܘܒ ܐܢܘܢ ܡܢ ܝܘܪܬܢܗܘܢ/ܝܪܬܘܬܗܘܢ#3#/܂ ܐܠܐ ܡܢ ܝܪܬܘܬܗ ܢܘܪܬ ܠܒܢ̈ܘܗܝ܂ ܕܠܐ/ܘܠܐ#3#/ ܢܬܒܕܪܘܢ ܥܡܝ ܐܢܫ ܡܢ ܝܘܪܬܢܗ/ܝܪܬܘܬܗ#3#/܂  91:64 ܘܐܥܠܢܝ ܒܡܥܠܢܐ ܕܥܠ ܓܢܒ ܬܪܥܐ ܕܐܟܣܕܪܐ ܓܘܝܬܐ ܕܩܘܕܫܐ ܕܟܗ̈ܢܐ ܕܚܝܿܪܐ ܠܓܪܒܝܐ܂ ܘܚܙܿܝܬ ܕܐܝܬ ܬܡܢ ܐܬܪܐ ܒܫ̈ܦܘܠܝܗܿ \ܡܢ ܡܥܪܒܐ /ܕܡܥܪܒܐ#3#/܂  02:64 ܘܐܡܪ ܠܝ܂ ‍<‍ܒܪܢܫܐ#3#‍>‍ ܗܢܘ ܐܬܪܐ ܕܡܒܫܠܝܢ ܒܗ ܟܗ̈ܢܐ ܬܕܟܝܬܐ ܕܚ̈ܛܗܐ܂ ܘܐܦܿܝܢ ܒܗ ܣܡܝܕܐ܂ ܕܠܐ ܢܦܩܘܢ ܠܕܪܬܐ ܒܪܝܬܐ ܘܢܩܕܫܘܢܗ ܠܥܡܐ܂  12:64 ܘܐܦܩܢܝ ܠܕܪܬܐ ܒܪܝܬܐ ܘܐܥܒܪܢܝ ܥܠ ܐܪ̈ܒܥܐ ܣܛܪ̈ܝܗܿ ܕܕܪܬܐ܂ ܘܚܙܿܝܬ ܕܪܬܐ ܒܣܛܪ ܕܪܬܐ܂ ܘܕܪܬܐ ܐܚܪܬܐ ܒܣܛܪܐ ܐܚܪܢܐ ܕܕܪܬܐ܂  22:64 ܒܐܪ̈ܒܥܐ ܣܛܪ̈ܝܗܿ ܕܕܪܬܐ ܕܪ̈ܐ ܕܩ̈ܕܩܬܐ܂ ܐܪ̈ܒܥܝܢ ܐ̈ܡܝܢ ܐܘܪܟܗܝܢ܂ ܘܬܠܬܝܢ ‍<‍ܐܡܝܢ#3#‍>‍ ܦܬܝܗܝܢ܂  32:64 ܘܐܟܣܕܪ̈ܐ ܚܕܪ̈ܢ ‍<‍ܗ̈ܘܝ#3#‍>‍ ܠܐܪ̈ܒܥܬܝܗܝܢ܂  42:64 ܘܐܡܪ ܠܝ܂ ܗܢܘ ܒܝܬ ܛܒܚ̈ܐ ܕܡܒܫܠܝܢ ܒܗ ܕܒܚܬܐ ܕܥܡܐ ܡܫܡܫ̈ܢܘܗܝ ܕܒܝܬܐ ܀  10:74 ܘܐܗܦܟ/ܘܗܦܟ#3#/ ܐܥܠܝܢܝ/ܘܐܥܠܝܢܝ#3#/ ܠܬܪܥܗ/ܒܬܪܥܐ#3#/ ܕܒܝܬܐ܂ ܘܚܙܿܝܬ ܡ̈ܝܐ ܕܢܦܩܿܝܢ ܡܢ ܬܚܝܬ ܐܣܟܘܦܬܐ ܡܕܢܚܝܬܐ ܕܒܝܬܐ܂ ܘܗܢܘܢ ܡ̈ܝܐ ܢܚܬܿܝܢ ܡܢ ܣܛܪܗ ܕܒܝܬܐ܂ ܡܢ ܬܝܡܢܝܗ ܕܡܕܒܚܐ܂  20:74 ܘܐܦܩܢܝ ܒܬܪܥܐ ܓܪܒܝܝܐ܂ ܘܐܟܪܟܢܝ ܡܢ ܠܒܪ ܥܠ ܬܪܥܐ ܕܕܪܬܐ ܕܚܐܿܪ ܠܡܕܢܚܐ܂ ܘܚܙܿܝܬ ܡ̈ܝܐ ܕܢܦܩܿܝܢ ܣܛܪܗ ܕܝܡܝܢܐ܂  30:74 ܘܟܕ ܢܦܩ ܓܒܪܐ ܡܫܒܚ/ܡܫܝܚ#3#/ ܘܡܫܘܚܬܐ ܒܐܝܕܗ܂ ܘܡܫܚ ܐܠܦ ܐ̈ܡܝܢ܂ ܘܐܥܒܪܢܝ ܒܡ̈ܝܐ ܥܕܡܐ ܠܩܘܪ̈ܨܠܐ܂  40:74 ܘܡܫܚ ܐܠܦ ܐ̈ܡܝܢ܂ ܘܐܥܒܪܢܝ ܒܡ̈ܝܐ ܥܕܡܐ ܠܒܘܪ̈ܟܐ܂ ܘܡܫܚ ܐܠܦ ܐ̈ܡܝܢ܂ ܘܐܥܒܪܢܝ ܒܡ̈ܝܐ ܥܕܡܐ ܠܚ̈ܨܐ܂  50:74 ܘܡܫܚ ܐܠܦ ܐ̈ܡܝܢ܂ ܐܪܓܠܬܐ ܕܠܐ ܐܢܫ ܡܫܟܚ ܠܡܥܒܪܗܿ܂ ܡܛܠ ܕܣܓܝܘ ܡ̈ܝܐ ܘܥܫܢܬ ܐܪܓܠܬܐ܂ ܘܠܐ ܐܢܫ ܡܫܟܚ ܠܡܥܒܪܗܿ܂  60:74 ܘܐܡܪ ܠܝ܂ ܚܙܿܐ ܐܢܬ ܒܪܢܫܐ܂ ܘܐܘܒܠܢܝ ܘܐܘܬܒܢܝ ܥܠ ܣܦܬܗܿ ܕܪܓܠܬܐ܂  70:74 ܘܟܕ ܝܬܒܿܬ܂ ܗܚܿܝܬ ܥܠ ܣܦܬܗܿ ܕܐܪܓܠܬܐ܂ ܐ̈ܝܠܢܐ ܕܛܒ ܣ̈ܓܝܐܝܢ ܡܟܐ ܘܡܟܐ܂  80:74 ܘܐܡܪ ܠܝ܂ ܡ̈ܝܐ ܗܠܝܢ ܕܢܦܿܩܝܢ ܠܓܠܝܠܐ/ܠܓܝܓܠܐ#3#/ ܕܒܡܕܢܚܐ/ܕܠܡܕܢܚܐ#3#/ ܘܢܚܿܬܝܢ ܠܓܪܒܝܐ܂ ܘܢܦܿܠܝܢ ܒܝܡܐ ܒܡ̈ܝܐ ܣܪ̈ܝܐ ܘܒܣܿܡܝܢ ܡ̈ܝܐ܂  90:74 ܘܟܠ ܢܦܫܐ ܚܝܬܐ ܕܡܘܠܕܐ ܐܬܪ ܕܐܝܬ ܡ̈ܝܐ ܕܪܓܠܬܐ܂ ܚܝ̈ܝܢ ܘܗܘܿܝܢ ܢܘܢ̈ܐ ܣܓ̈ܝܐܐ܂ ܡܛܠ ܡ̈ܝܐ ܗܿܢܘܢ ܕܢܿܦܠܝܢ ܬܡܢ/ܠܬܡܢ#3#/ ܘܒܣܿܡܝܢ ܡ̈ܝܐ܂  01:74 ܘܩܝܿܡܝܢ ܥܠܘܗܝ ܨܝ̈ܕܐ܂ ܡܢ ܥܝܢ ܓܕ ܘܥܕܡܐ ܠܥܝܢ ܥ̈ܓܠܝܢ܂ ܡܫ̈ܛܚܐ ܠܡܨ̈ܝܕܬܐ ܢܗܘܐ܂ ܘܢܗܘܘܢ ܒܗ ܢܘ̈ܢܐ ܣܓ̈ܝܐܐ ܐܝܟ ܕܝܡܐ ܪܒܐ܂  11:74 ܘܡ̈ܦܩܢܘܗܝ ܘܡ̈ܥܠܢܘܗܝ ܠܐ ܢܒܣܡܘܢ܂ ܐܠܐ ܢܗܘܘܢ ܡܠܚܐ܂  21:74 ܘܒܗܿ ܒܐܪܓܠܬܐ ܢܫܘܚܘܢ ܥܠ ܣܦܪ̈ܝܗܿ ܡܟܐ ܘܡܟܐ܂ ܟܠ ܐܝܠܢ ܕܡܐܟܘܠܬܐ܂ ܠܐ ܢܬܪܘܢ ܛܪ̈ܦܝܗܘܢ ܘܠܐ ܢܓܡܪܘܢ ܦܐܪ̈ܝܗܘܢ܂ ܘܒܟܠ ܪܝܫ ܝܪ̈ܚܐ ܢܗܘܘܢ ܡܒܟܪ̈ܝܢ܂ ܡܛܠ ܕܡ̈ܝܐ ܕܫܬܿܝܢ ܡܢ ܡܩܕܫܐ ܢܦܿܩܝܢ܂ ܢܗܘܘܢ ܦܐܪ̈ܝܗܘܢ ܠܡܐܟܠ/ܠܡܐܟܘܠܬܐ#3#/ ܘܛܪ̈ܦܝܗܘܢ ܠܐܣܝܘܬܐ܂  31:74 ܗܟܢܐ ܐܡܿܪ ܡܪܐ ܡܪ̈ܘܬܐ܂ ܢܚ̈ܠܐ ܕܬܚ̈ܘܡܐ ܕܝܪ̈ܬܝܢ ܠܗܿ ܠܐܪܥܐ܂ ܠܬܪ̈ܥܣܪ ܫܒ̈ܛܐ ܕܐܝܣܪܝܠ ܘܕܝܘܣܦ ܠܚܒܠܐ܂  41:74 ܕܬܐܪܬܘܢܗܿ ܐܢܫ ܡܢ ܐ̈ܚܘܗܝ ܕܐܪܝܡܿܬ ܐܝܕܝ ܠܡܬܠܗܿ ܠܐ̈ܒܗܝܟܘܢ܂ ܘܬܬܦܠܓ ܠܟܘܢ ܐܪܥܐ ܠܝܘܪܬܢܐ܂  51:74 ܘܗܢܐ ܗܘ ܬܚܘܡܐ ܕܐܪܥܐ܂ ܠܓܪܒܝܐ ܡܢ ܝܡܐ ܪܒܐ܂ ܐܘܪܚܐ ܕܚܬܪܘܢ ܕܥܐܿܠܐ ܠܨܕܕ܂  61:74 ܘܚܡܬ ܘܒܪܘܬ܂ ܘܣܦܪܘܝܡ ܕܒܝܢܬ ܬܚ̈ܘܡܐ ܕܕܪܡܣܘܩ܂ ܘܒܝܢܬ ܬܚ̈ܘܡܐ ܕܚܡܬ܂ ܘܚܨܪ ܡܨܥܝܬܐ ܕܒܬܚܘܡܐ ܕܚܘܪܢ܂  71:74 ܘܢܗܘܐ ܬܚܘܡܐ ܡܢ ܝܡܐ܂ ܠܚܨܪ ܥܝܢܢ ܕܒܬܚܘܡܐ ܕܕܪܡܣܘܩ܂ ܘܨܦܘܢ ܕܒܓܪܒܝܐ ܕܒܬܚܘܡܐ ܕܚܡܬ܂ ܗܕܐ ܗܝ ܪܘܚܐ ܕܓܪܒܝܐ܂  81:74 ܘܡܢ ܪܘܚܐ ܕܡܕܢܚܐ ܡܢ ܒܝܬ/ܒܝܢܬ#3#/ ܚܘܪܢ ܘܡܢ ܒܝܬ ܕܪܡܣܘܩ܂ ܘܡܢ ܒܝܬ ܓܠܥܕ ܘܡܢ ܒܝܬ ܐܪܥܐ ܕܐܝܣܪܝܠ܂ ܘܝܘܪܕܢܢ ܡܬܚܡ ܥܠ/ܥܡ#3#/ ܝܡܐ ܡܕܢܚܝܐ/ܕܡܕܢܚܝܐ#3#/ ܕܬܡܪ܂ ܗܕܐ ܗܝ ܪܘܚܐ ܕܡܕܢܚܐ܂  91:74 ܘܪܘܚܐ ܕܬܝܡܢܐ܂ ܡܢ ܬܡܪ ܘܥܕܡܐ ܠܡ̈ܝ ܡܪܝܒܬ܂ ܩܕܝܫ ܝܘܪܬܢܗ ܕܝܡܐ ܪܒܐ܂  02:74 ܘܡܬܚܡ ܥܕܡܐ ܠܢܟܚ ܕܐܝܬ ܒܡܥܠܢܐ ܕܚܡܬ܂ ܗܕܐ ܗܝ ܪܘܚܐ ܕܡܥܪܒܐ܂  12:74 ܘܬܦܠܓܘܢܗܿ ܠܐܪܥܐ ܗܕܐ ܠܫܪ̈ܒܬܐ ܕܐܝܣܪܐܝܠ܂  22:74 ܘܡܐ ܕܦܠܓܬܘܢܗܿ ܝܪܬܘܬܐ/ܝܘܪܬܢܐ#3#/ ܠܟܘܢ ܘܠܐܝܠܝܢ ܕܡܬܦܢܝܢ ܠܘܬܝ ܕܥܡܿܪܝܢ ܒܝܢܬܟܘܢ܂ ܘܐܘܠܕܘ ܒ̈ܢܝܐ ܒܝܢܬܟܘܢ܂ ܘܢܗܘܘܢ ܐܝܟ ܒܢ̈ܝ ܐܝܣܪܝܠ܂ ܘܥܡܟܘܢ ܢܦܠܓܘܢ ܝܪܬܘܬܐ ܒܝܢܬ ܫܪ̈ܒܬܐ ܕܐܝܣܪܝܠ܂  32:74 ܘܫܪܒܬܐ ܕܐܝܬ ܒܗܿ ܐܝܢܐ ܕܡܬܦܢܐ ܠܘܬܝ܂ ܒܗܿ ܢܬܠܘܢ ܠܗ ܝܪܬܘܬܐ ܐܡܿܪ ܡܪܐ ܡܪ̈ܘܬܐ ܀܂  10:84 ܘܗܠܝܢ ܫܡ̈ܗܐ ܕܫܒ̈ܛܐ܂ ܡܢ ܚܪܬܐ ܕܓܪܒܝܐ܂ ܥܠ ܝܕ ܐܘܪܚܐ ܕܚܬܪܘܢ ܕܒܡܥܠܢܐ/ܕܡܥܠܢܐ#3#/ ܕܚܡܬ ܘܕܚܨܪ ܥܝܢܢ܂ ܘܬܚܘܡܐ ܕܕܪܡܣܘܩ ܕܒܓܪܒܝܐ ܕܥܠ ܝܕ ܚܡܬ܂ ܗܕܐ ܗܝ ܪܘܚܐ ܕܡܕܢܚ̈ܝ/ܕܒܡܕܢܚܝ#3#/ ܝܡܐ ܕܕܢ܂  20:84 ܘܥܠ ܬܚܘܡܐ ܕܕܢ܂ ܡܢ ܪܘܚܐ ܕܡܕܢܚܐ ܘܥܕܡܐ ܠܪܘܚܐ ܕܡܥܪܒܐ ܕܐܫܝܪ܂  30:84 ܘܥܠ ܬܚܘܡܐ ܕܐܫܝܪ܂ ܡܢ ܪܘܚܐ/ܬܚܘܡܐ#3#/ ܕܡܕܢܚܐ ܘܥܕܡܐ ܠܪܘܚܐ ܕܡܥܪܒܐ ܕܢܦܬܠܝ܂  40:84 ܘܥܠ ܬܚܘܡܐ ܕܢܦܬܠܝ܂ ܡܢ ܪܘܚܐ ܕܡܕܢܚܐ ܘܥܕܡܐ ܠܪܘܚܐ ܕܡܥܪܒܐ ܕܡܢܫܐ܂  50:84 ܘܥܠ ܬܚܘܡܐ ܕܡܢܫܐ܂ ܡܢ ܪܘܚܐ ܕܡܕܢܚܐ ܘܥܕܡܐ ܠܪܘܚܐ ܕܡܥܪܒܐ ܕܪܘܒܝܠ܂  70:84 ܘܥܠ ܬܚܘܡܐ ܕܪܘܒܝܠ܂ ܡܢ ܪܘܚܐ ܕܡܕܢܚܐ ܘܥܕܡܐ ܠܪܘܚܐ ܕܡܥܪܒܐ ܕܝܗܘܕܐ܂  80:84 ܘܥܠ ܬܚܘܡܐ ܕܝܗܘܕܐ܂ ܡܢ ܪܘܚܐ ܕܡܕܢܚܐ ܘܥܕܡܐ ܠܪܘܚܐ ܕܡܥܪܒܐ܂ ܢܗܘܐ ܦܘܪܫܢܐ ܕܦܪܫܝܢ ܐܢܬܘܢ܂ ܦܬܝܐ ܥܣܪ̈ܝܢ ܘܚܡܫܐ ܐ̈ܠܦܝܢ܂ ܘܐܘܪܟܐ ܐܝܟ ܚܕܐ ܡܢ ܡܢ̈ܘܬܐ܂ ܘܡܢ ܪܘܚܐ ܕܡܕܢܚܐ ܘܥܕܡܐ ܠܪܘܚܐ ܕܡܥܪܒܐ ܢܗܘܐ ܡܩܕܫܐ ܒܓܘܗ܂  90:84 ܦܘܪܫܢܐ ܕܦܪܫܝܢ ܐܢܬܘܢ ܠܡܪܝܐ܂ ܐܘܪܟܐ ܥܣܪ̈ܝܢ ܘܚܡܫܐ ܐ̈ܠܦܝܢ܂ ܘܦܬܝܐ ܥܣܪ̈ܐ ܐ̈ܠܦܝܢ܂  01:84 ܘܠܟܗ̈ܢܐ ܢܗܘܐ ܦܘܪܫܢܐ ܕܩܘܕܫܐ܂ ܠܓܪܒܝܐ ܥܣܪ̈ܝܢ ܘܚܡܫܐ ܐ̈ܠܦܝܢ܂ ܘܦܬܝܐ ܥܣܪ̈ܐ ܐ̈ܠܦܝܢ܂ ܘܠܡܥܪܒܐ ܥܣܪ̈ܐ ܐ̈ܠܦܝܢ܂ ܘܠܡܕܢܚܐ ܥܣܪ̈ܐ ܐ̈ܠܦܝܐ܂ ܘܬܝܡܢܐ ܥܣܪ̈ܝܢ ܘܚܡܫܐ ܐ̈ܠܦܝܢ܂ ܘܢܗܘܐ ܡܩܕܫܗ ܕܡܪܝܐ ܒܓܘܗ܂  11:84 ܘܢܗܘܐ ܠܟܗ̈ܢܐ ܕܡܬܩܕܫܝܢ ܡܢ ܒܢ̈ܝ ܨܕܘܩ ܕܢܛܪܘ ܢܛܘܪ̈ܬܝ/ܢܛܘܪ̈ܘܬܝ#3#/܂ ܘܠܐ ܛܥܘ ܐܝܟ ܕܛܥܘ ܒܢ̈ܝ ܐܝܣܪܝܠ ܘܐܝܟ ܕܛܥܘ ܠܘ̈ܝܐ܂  21:84 ܘܢܗܘܐ ܠܗܘܢ ܦܘܪܫܢܐ ܡܢ ܦܘܪܫܢܗܿ ܕܐܪܥܐ܂ ܩܕܘܫ ܩܘ̈ܕܫܐ ܒܬܚܘܡܐ ܕܠܘܝ̈ܐ܂  31:84 ܘܠܘ̈ܝܐ ܠܘܩܒܠ ܬܚܘܡܐ ܕܟܗ̈ܢܐ܂ ܐܘܪܟܐ ܥܣܪ̈ܝܢ ܘܚܡܫܐ ܐ̈ܠܦܝܢ܂ ܘܦܬܝܐ ܥܣܪ̈ܐ ܐ̈ܠܦܝܢ܂ ܘܟܠܗ ܐܬܪܗܘܢ ܥܣܪ̈ܝܢ ܘܚܡܫܐ ܐ̈ܠܦܝܢ܂ ܘܦܬܝܐ ܥܣܪ̈ܐ ܐ̈ܠܦܝܢ܂  41:84 ܠܐ ܢܙܒܢܘܢ ܡܢܗ ܘܠܐ ܢܚܠܦܘܢ܂ ܘܠܐ ܢܥܒܪܘܢ ܪ̈ܫܝܬܐ ܕܐܪܥܐ܂ ܡܛܠ ܕܩܘܕܫܗ ܗܘ ܕܡܪܝܐ܂  51:84 ܘܚܡܫܐ ܐ̈ܠܦܝܢ ܕܡܫܬܚܪ ܥܠ ܦܘܡ ܥܣܪ̈ܝܢ ܘܚܡܫܐ ܐ̈ܠܦܝܢ܂ ܕܘܟܬܐ ܗܿܝ ܠܡܕܝܢܬܐ/ܕܡܕܝܢܬܐ#3#/ ܠܝܬܒܐ ܘܠܫܛܚܐ܂ ܕܬܗܘܐ ܡܕܝܢܬܐ ܒܓܘܗܿ܂  61:84 ܘܗܠܝܢ ܡܘܫܚ̈ܬܐ܂ ܠܪܘܚܐ ܕܓܪܒܝܐ ܐܪ̈ܒܥܐ ܐ̈ܠܦܝܢ ܘܚܡܫܡܐܐ܂ ܘܠܡܕܢܚܐ ܐܪ̈ܒܥܐ ܐ̈ܠܦܝܢ ܘܚܡܫܡܐܐ܂ ܘܠܬܝܡܢܐ ܐܪ̈ܒܥܐ ܐ̈ܠܦܝܢ ܘܚܡܫܡܐܐ܂ ܘܠܡܥܪܒܐ ܐܪ̈ܒܥܐ ܐ̈ܠܦܝܢ ܘܚܡܫܡܐܐ܂  71:84 ܘܢܗܘܐ ܫܛܚܗܿ ܕܡܕܝܢܬܐ܂ ܠܓܒܪܐ ܡܐܬܝܢ ܘܚܡܫܝܢ܂ ܘܠܬܝܡܢܐ ܡܐܬܝܢ ܘܚܡܫܝܢ܂ ܘܠܡܕܢܚܐ ܡܐܬܝܢ ܘܚܡܫܝܢ܂ ܘܠܡܥܪܒܐ/ܘܠܡܕܢܚܐ#3#/ ܡܐܬܝܢ ܘܚܡܫܝܢ܂  81:84 ܘܕܡܫܬܚܪ ܠܘܩܒܠ ܦܘܪܫܢܐ ܕܩܘܕܫܐ܂ ܥܣܪ̈ܐ ܐ̈ܠܦܝܢ ܠܡܕܢܚܐ/ܒܡܕܢܚܐ#3#/܂ ܘܥܣܪ̈ܐ ܐ̈ܠܦܝܢ ܠܡܥܪܒܐ܂ ܢܗܘܐ ܠܘܩܒܠ ܦܘܪܫܢܐ ܕܩܘܕܫܐ܂ ܘܬܗܘܐ ܥܠܠܬܗܿ ܡܐܟܘܠܬܐ ܠܐܝܠܝܢ ܕܦܠܚ̈ܝܢ ܠܡܕܝܢܬܐ܂  91:84 ܘܐܝܢܐ ܕܦܠܚ ܠܡܕܝܢܬܐ܂ ܢܬܦܠܚ ܡܢ ܟܠܗܝܢ ܫܪ̈ܒܬܐ ܕܐܝܣܪܝܠ܂  02:84 ܟܠܗ ܦܘܪܫܢܐ ܥܣܪ̈ܝܢ ܘܚܡܫܐ ܐ̈ܠܦܝܢ ܒܥܣܪ̈ܝܢ ܘܚܡܫܐ ܐ̈ܠܦܝܢ܂ ܘܦܪܘܫܘ ܦܘܪܫܢܐ ܕܩܘܕܫܐ ܡܢ ܝܘܪܬܢܐ ܕܡܕܝܢܬܐ܂  12:84 ܘܕܡܫܬܚܪ ܢܗܘܐ ܠܡܕܒܪܢܐ ܕܡܕܝܢܬܐ܂ ܘܡܢ ܦܘܪܫܢܐ ܕܩܘܕܫܐ ܘܡܢ ܝܘܪܬܢܐ/ܝܘܬܪܢܐ#3#/ ܕܡܕܝܢܬܐ܂ ܠܬܚܘܡܐ ܕܡܕܢܚܐ ܥܣܪ̈ܝܢ ܘܚܡܫܐ ܐ̈ܠܦܝܢ܂ ܘܠܡܥܪܒܐ ܥܣܪ̈ܝܢ ܘܚܡܫܐ ܐ̈ܠܦܝܢ܂ ܒܬܚܘܡܐ/ܘܬܚܘܡܐ#2#/ ܕܡܥܪܒܐ ܠܘܩܒܠ ܦܠܓܘܬܗ ܕܡܕܒܪܢܐ܂ ܘܢܗܘܐ ܦܘܪܫܢܐ ܕܩܘܕܫܐ܂ ܘܡܩܕܫܗ ܕܒܝܬܐ ܒܓܘܗ܂  22:84 ܘܡܢ ܝܪܬܘܬܐ ܕܠܘ̈ܝܐ ܘܡܢ ܝܪܬܘܬܐ ܕܡܕܝܢܬܐ܂ ܡܢܬܗ ܕܡܕܒܪܢܐ ܬܗܘܐ ܒܡܕܝܢܬܐ܂ ܒܝܢܬ ܬܚܘܡܐ ܕܝܗܘܕܐ ܠܬܚܘܡܐ ܕܒܢܝܡܝܢ܂  32:84 ܫܪܟܐ ܕܝܢ ܕܫ̈ܒܛܐ܂ ܡܢ ܪܘܚܐ ܕܡܕܢܚܐ ܘܥܕܡܐ ܠܪܘܚܐ ܕܡܥܪܒܐ ܕܒܢܝܡܝܢ܂  42:84 ܘܥܠ ܬܚܘܡܐ ܕܒܢܝܡܝܢ܂ ܡܢ ܪܘܚܐ ܕܡܕܢܚܐ ܘܥܕܡܐ ܠܪܘܚܐ ܕܡܥܪܒܐ ܕܫܡܥܘܢ܂  52:84 ܘܥܠ ܬܚܘܡܐ ܕܫܡܥܘܢ܂ ܡܢ ܪܘܚܐ ܕܡܕܢܚܐ ܘܥܕܡܐ ܠܪܘܚܐ ܕܡܥܪܒܐ ܕܐܝܣܟܪ܂  62:84 ܘܥܠ ܬܚܘܡܐ ܕܐܝܣܟܪ܂ ܡܢ ܪܘܚܐ ܕܡܕܢܚܐ ܘܥܕܡܐ ܠܪܘܚܐ ܕܡܥܪܒܐ ܕܙܒܘܠܘܢ܂  72:84 ܘܥܠ ܬܚܘܡܐ ܕܙܒܘܠܘܢ܂ ܡܢ ܪܘܚܐ ܕܡܕܢܚܐ ܘܥܕܡܐ ܠܪܘܚܐ ܕܡܥܪܒܐ ܕܓܕ܂  82:84 ܘܥܠ ܬܚܘܡܐ ܕܓܕ܂ ܡܢ ܪܘܚܐ ܕܬܝܡܢܐ܂ ܢܗܘܐ ܬܚܘܡܐ ܡܢ ܬܡܪ ܥܕܡܐ ܠܡ̈ܝ ܡܪܝܒܬ܂ ܩܕܝܫ ܝܘܪܬܢܗ/ܝܘܬܪܢܗ#3#/ ܥܠ/ܥܠ ܝܕ#3#/ ܝܡܐ ܪܒܐ܂  92:84 ܗܕܐ ܗܝ ܐܪܥܐ ܕܬܦܠܓܘܢ ܝܪܬܘܬܐ ܠܫܒ̈ܛܐ ܕܐܝܣܪܝܠ܂ ܘܗܠܝܢ ܐ̈ܢܝܢ ܦ̈ܠܓܘܬܗܘܢ ܐܡܿܪ ܡܪܐ ܡܪ̈ܘܬܐ܂  03:84 ܘܗܠܝܢ ܡܦܩ̈ܢܝܗܿ ܕܡܕܝܢܬܐ܂ ܡܢ ܪܘܚܐ ܕܓܪܒܝܐ܂ ܡܫܘܚܬܐ ܐܪ̈ܒܥܐ ܐ̈ܠܦܝܢ ܘܚܡܫܡܐܐ܂  13:84 ܘܬܪ̈ܥܝܗܿ ܕܡܕܝܢܬܐ܂ ܥܠ ܫܡ̈ܗܐ ܕܫܒ̈ܛܐ ܕܒܢ̈ܝ ܐܝܣܪܝܠ܂ ܒܓܪܒܝܐ ܬܠܬܐ ܬܪ̈ܥܝܢ܂ ܚܕ ܕܪܘܒܝܠ ܘܚܕ ܕܝܗܘܕܐ ܘܚܕ ܕܠܘܝ܂  23:84 ܘܒܡܕܢܚܐ ܡܫܘܚܬܐ ܐܪ̈ܒܥܐ ܐ̈ܠܦܝܢ ܘܚܡܫܡܐܐ܂ ܘܬܠܬܐ ܬܪ̈ܥܝܢ܂ ܚܕ ܕܝܘܣܦ ܘܚܕ ܕܒܢܝܡܝܢ ܘܚܕ ܕܕܢ܂  33:84 ܘܒܬܝܡܢܐ ܡܫܘܚܬܐ ܐܪ̈ܒܥܐ ܐ̈ܠܦܝܢ ܘܚܡܫܡܐܐ܂ ܘܬܠܬܐ ܬܪ̈ܥܝܢ܂ ܚܕ ܕܫܡܥܘܢ ܘܚܕ ܕܐܝܣܟܪ ܘܚܕ ܕܙܒܘܠܘܢ܂  43:84 ܘܒܡܥܪܒܐ ܡܫܘܚܬܐ ܐܪ̈ܒܥܐ ܐ̈ܠܦܝܢ ܘܚܡܫܡܐܐ܂ ܘܬܠܬܐ ܬܪ̈ܥܝܢ܂ ܚܕ ܕܓܕ ܘܚܕ ܕܐܫܝܪ ܘܚܕ ܕܢܦܬܠܝ܂  53:84 ܘܚܕܪ̈ܝܗܿ ܬܡܢܬܥܣܪ̈ ܐ̈ܠܦܝܢ܂ ܘܫܡܗܿ ܕܡܕܝܢܬܐ ܡܢ ܝܘܡ̈ܝܗܿ ܡܪܝܐ ܫܡܗܗܿ܂ 