 10:10 \ܘܗܘܐ ܡܢ /ܘܡܢ#3#/ ܒܬܪ ܕܡܝܬ ܝܫܘܥ ܒܪ܆ܢܘܢ ܥܒܕܗ ܕܡܪܝܐ܂ ܫܐܠܘ ܒܢ̈ܝ ܐܝܣܪܝܠ ܒܡܪܝܐ ܘܐܡܪ̈ܝܢ܂ ܡܢܘ ܢܣܩ ܠܢ ܥܠ ܟܢܥܢ̈ܝܐ ܒܪܝܫܐ܂ ܠܡܬܟܬܫܘ ܥܡܗܘܢ ܒܩܪܒܐ܂  20:10 ܘܐܡܪ ܡܪܝܐ܂ ܝܗܘܕܐ ܢܣܩ܂ ܗܐ ܐܫܠܡܬܗܿ ܠܐܪܥܐ ܒܐ̈ܝܕܘܗܝ܂  30:10 ܘܐܡܪ ܝܗܘܕܐ ܠܫܡܥܘܢ ܐܚܘܗܝ܂ ܣܩ ܥܡܝ ܒܦܨܬܝ܂ ܘܢܬܟܬܫ ܥܡ ܟܢܥ̈ܢܝܐ܂ ܘܐܙܠ ܐܦ ܐܢܐ ܥܡܟ ܒܦܨܬܟ܂ ܘܐܙܠ ܥܡܗ ܫܡܥܘܢ܂  40:10 ܘܐܙܠ ܝܗܘܕܐ܂ ܘܐܫܠܡ ܐܢܘܢ ܡܪܝܐ ܠܟܢ̈ܥܢܝܐ ܘܠܦܪ̈ܙܝܐ ܒܐ̈ܝܕܝܗܘܢ܂ ܘܚܪܒܘ ܡܢܗܘܢ ܒܒܙܩ ܥܣܪܐ ܐ̈ܠܦܝܢ ܓܒܪ̈ܝܢ܂  50:10 ܘܐܫܟܚܘܗܝ ܠܡܪܗܿ ܕܒܙܩ ܒܒܙܩ܂ ܘܐܬܟܬܫܘ ܥܡܗ܂ ܘܚܪܒܘ ܠܟܢ̈ܥܢܝܐ ܘܠܦܪ̈ܙܝܐ܂  60:10 ܘܥܪܩ ܡܪܗܿ ܕܒܙܩ܂ ܘܪܕܦܘ ܒܬܪܗ ܘܐܚܕܘܗܝ܂ ܘܦܣܩܘ ܟܪ̈ܘܬܐ ܕܐ̈ܝܕܘܗܝ ܘܕܪ̈ܓܠܘܗܝ܂  70:10 ܘܐܡܪ ܡܪܗܿ ܕܒܙܩ܂ ܫܒܥܝܢ ܡ̈ܠܟܝܢ ܕܡܦܣ̈ܩܢ ܗ̈ܘܝ ܟܪ̈ܘܬܐ ܕܐܝ̈ܕܝܗܘܢ ܘܕܪ̈ܓܠܝܗܘܢ܂ ܡܠܩܛܝܢ ܗܘܘ ܠܚܡܐ ܡܢ ܬܚܝܬ ܦܬܘܪܝ܂ ܐܝܟ ܡܐ ܕܥܒܕܬ ܗܟܢܐ ܦܪܥܢܝ ܐܠܗܐ܂ ܘܐܥܠܘܗܝ ܠܐܘܪܫܠܡ ܘܡܝܬ ܬܡܢ܀  80:10 ܘܐܬܟܬܫܘ ܒܢ̈ܝ ܝܗܘܕܐ ܒܐܘܪܫܠܡ ܘܟܒܫܘܗ܂ ܘܡܚܐܘܗ ܒܦܘܡܐ ܕܚܪܒܐ܂ ܘܠܩܘܪ̈ܝܗ ܐܘܩܕܘ ܒܢܘܪܐ܀܀܂  90:10 ܘܒܬܪ ܗܝܕܝܢ ܢܚܬܘ ܒܢ̈ܝ ܝܗܘܕܐ ܠܡܬܟܬܫܘ ܥܡ ܟܢ̈ܥܢܝܐ ܝܬ̈ܒܝ ܛܘܪܐ ܘܬܝܡܢܐ ܘܦܩܥܬܐ܂  01:10 ܘܐܙܠ ܝܗܘܕܐ ܥܠ ܟܢ̈ܥܢܝܐ ܕܝܬܒܝܢ ܒܚܒܪܘܢ܂ ܘܫܡܗܿ ܕܚܒܪܘܢ ܡܢ ܩܕܝܡ ܩܘܪܝܬ ܐܪܒܥ܂ ܘܩܛܠܘ ܠܫܝܫܝ ܘܠܐܚܝܡܢ ܘܠܬܘܠܡܝ ܒܢ̈ܝ ܓܢܒܪ̈ܐ܂  11:10 ܘܐܙܠܘ/ܘܐܬܘ#3#/ ܡܢ ܬܡܢ ܥܠ ܝܬ̈ܒܝ ܕܒܝܪ܂ ܘܫܡܗܿ ܕܕܒܝܪ ܡܢ ܩܕܝܡ ܩܘܪܝܬ ܣܦܪܐ܂  21:10 ܘܐܡܪ ܟܠܒ܂ ܡܿܢ ܕܢܟܒܫܝܗ ܠܩܘܪܝܬ ܣܦܪܐ ܘܢܚܪܒܝܗ܂ ܐܬܠ ܠܗ ܠܥܟܣܐ ܒܪܬܝ ܐܢܬܬܐ܂  31:10 ܘܟܒܫܗܿ ܥܬܢܐܝܠ ܒܪ ܩܢܙ ܐܚܘܗܝ ܕܟܠܒ ܕܙܥܘܪ ܡܢܗ܂ ܘܝܗܒ ܠܗ ܠܥܟܣܐ ܒܪܬܗ ܐܢܬܬܐ܂  41:10 ܘܟܕ ܥܐܠܐ ܐܬܪܓܪܓܬ ܠܡܫܐܠ ܡܢ ܐܒܘܗ ܚܩܠܐ܂ ܘܐܬܪܟܢܬ ܡܢ ܚܡܪܐ܂ ܐܡܪ ܠܗܿ ܟܠܒ܂ ܡܐ ܠܟܝ ܒܪܬܝ܂  51:10 ܐܡܪܐ ܠܗ܂ ܗܒ ܠܝ ܒܘܪܟܬܐ܂ ‍<‍ܡܛܠ#3#‍>‍ \ܕܥܠ ܐܪܥܐ /ܕܒܐܪܥܐ#2#/ ܕܬܝܡܢܐ ܝܗܒܬܢܝ܂ ܗܒ ܠܝ ܒܝܬ ܫܩܝܐ ܕܡܝܐ܂ ܘܝܗܒ ܠܗܿ ܟܠܒ ܒܝܬ ܫܩܝܐ ܥܠܝܬܐ ܘܒܝܬ ܫܩܝܐ ܬܚܬܝܬܐ܂  61:10 ܘܒ̈ܢܝ ܩܝܢ/ܩܝܢܝ/ ܚܡܘܗܝ ܕܡܘܫܐ ܣܠܩܘ ܡܢ ܩܪܝܬܐ ܕܕܩ̈ܠܐ ܥܡ/ܥܠ#3#/ ܒܢ̈ܝ ܝܗܘܕܐ ܠܡܕܒܪܐ ܕܝܗܘܕܐ ܕܒܬܝܡܢܐ ܕܥܕܪ ܘܐܙܠܘ ܘܐܘܬܒܘ ܠܥܡܐ܂  71:10 ܘܐܙܠܘ ܫܡܥܘܢ ܥܡ ܝܗܘܕܐ ܐܚܘܗܝ܂ ܘܡܚܘ ܠܟܢ̈ܥܢܝܐ ܕܝܬܒܝܢ ܒܨܘܦܬ ܘܐܚܪܡܘܗ܂ ܘܩܪܘ ܫܡܗܿ ܕܩܪܝܬܐ ܚܪܡܐ܂  81:10 ܘܟܒܫ ܝܗܘܕܐ ܠܥܐܙܐ ܘܠܬܚ̈ܘܡܝܗ ܘܠܐܫܩܠܘܢ ܘܠܬܚ̈ܘܡܝܗ ܘܠܥܩܪܘܢ ܘܠܬܚ̈ܘܡܝܗ܂  91:10 ܘܗܘܐ ܡܪܝܐ ܥܡ ܝܗܘܕܐ ܘܐܝܪܬܘ ܛܘܪܐ܂ ܕܠܐ ܚܪܒܘ ܠܝܬܒ̈ܝ ܥܘܡܩܐ܂ ܡܛܠ ܕܡܪ̈ܟܒܬܐ ܕܦܪܙܠܐ ܐܝܬ ‍<‍ܗܘ̈ܝ#3#‍>‍ ܠܗܘܢ܂  02:10 ܘܝܗܒܘ ܠܟܠܒ ܚܒܪܘܢ ܐܝܟ ܕܐܡܪ ܡܘܫܐ܂ ܘܩܛܠ ܘܐܘܒܕ ܡܢ ܬܡܢ ܬܠܬܐ ܒܢ̈ܝ ܓܢܒܪ̈ܐ܀  12:10 ܘܠܝܒ̈ܘܣܝܐ ܕܝܬܒܝܢ ܒܐܘܪܫܠܡ ܠܐ ܐܘܒܕܘ ܒܢ̈ܝ ܒܢܝܡܝܢ܂ ܘܐܝܬܒܘ ܝܒ̈ܘܣܝܐ ܥܡ ܒܢ̈ܝ ܒܢܝܡܝܢ ܒܐܘܪܫܠܡ ܥܕܡܐ ܠܝܘܡܢܐ܀  22:10 ܘܣܠܩܘ ܕܒܝܬ ܝܘܣܦ ܐܦ ܗܢܘܢ ܠܒܝܬ ܐܝܠ܂ ܘܡܪܝܐ ܥܡܗܘܢ܂  32:10 ܘܦܫܘ ܕܒܝܬ ܝܘܣܦ ܒܒܝܬ ܐܝܠ܂ ܘܫܡܗܿ ܕܩܪܝܬܐ ܡܢ ܩܕܝܡ ܠܘܙ܂  42:10 ܘܚܙܘ ܢܛܘܪ̈ܐ ܓܒܪܐ ܕܢܦܩܿ ܡܢ ܩܪܝܬܐ܂ ܘܐܡܪܝܢ ܠܗ܂ ܚܘܢ ܐܝܢܐ ܗܘ ܡܥܠܢܐ ܕܩܪܝܬܐ ܘܢܥܒܕ ܥܡܟ ܫܠܡܐ܂  52:10 ܘܚܘܝ ܐܢܘܢ ‍<‍ܓܒܪܐ ܗܘ#3#‍>‍ ܡܥܠܢܐ ܕܩܪܝܬܐ܂ ܘܡܚܘ ܠܩܪܝܬܐ ܒܦܘܡܐ ܕܚܪܒܐ܂ ܘܠܓܒܪܐ ܗܘ ܘܠܟܠܗܿ ܫܪܒܬܗ ܫܒܩܘܗܝ܂  62:10 ܘܐܙܠ ܓܒܪܐ ‍<‍ܗܘ#3#‍>‍ ܠܐܪܥܐ ܕܚ̈ܬܝܐ܂ ܘܒܢܐ ܩܪܝܬܐ܂ ܘܩܪܐ ܫܡܗܿ ܠܘܙ܂ ܘܗܘܝܘ ܫܡܗܿ ܕܩܪܝܬܐ ܥܕܡܐ ܠܝܘܡܢܐ܀  72:10 ܘܠܐ ܚܪܒ ܡܢܫܐ ܠܒܝܬ ܫܐܢ ܘܠܟܦܪ̈ܘܢܝܗ܂ ܘܠܬܥܢܟ ܘܠܟܦܪ̈ܘܢܝܗ܂ ܘܠܝܬ̈ܒܝ ܕܘܪ ܘܠܟܦܪ̈ܘܢܝܗ܂ ܘܠܝ̈ܬܒܝ ܐܒܝܢܥܡ ܘܠܟܦܪ̈ܘܢܝܗ܂ ܘܠܝ̈ܬܒܝ ܡܓܕܘ ܘܠܟܦܪ̈ܘܢܝܗ܂ ܘܠܐ ܐܫܬܥܒܕ/ܐܫܬܚܪ#3#/ ܟܢܥܢܝܐ ܕܝܬܿܒ ܒܐܪܥܐ ܗܝ܂  82:10 ܘܟܕ ܐܬܚܝܠ ܐܝܣܪܝܠ܂ ܟܒܫܗ ܠܟܢܥܢܝܐ ܒܡܕܐܬܐ܂ ܘܡܘܒܕܘ ܠܐ ܐܘܒܕܗ܀  92:10 ܘܐܦܪܝܡ ܠܐ ܐܘܒܕ ܠܟܢܥܢܝܐ ܕܝܬܿܒ ܒܓܙܪ܂ ܘܐܝܬܒܘ ܟܢ̈ܥܢܝܐ ܒܝܢܬܗܘܢ ܒܓܙܪ܀  03:10 ܘܙܒܘܠܘܢ ܠܐ ܐܘܒܕ ܠܝ̈ܬܒܝ ܩܛܪܘܢ܂ ܘܠܝܬ̈ܒܝ ܝܗܠܝܠ܂ ܘܐܝܬܒܘ ܟܢܥ̈ܢܝܐ ܥܡܗ ܘܐܬܟܒܫܘ ܒܡܕܐܬܐ܀  13:10 ܘܐܫܝܪ ܠܐ ܐܘܒܕ ܠܝܬ̈ܒܝ ܥܟܘ܂ ܘܠܝܬ̈ܒܝ ܨܝܕܘܢ܂ ܘܠܚܒܠ ܘܠܐܝܙܒܠ ܘܠܚܠܒܐ ܘܠܐܦܩ ܘܠܪܚܘܒ܂  23:10 ܘܐܝܬܒ ܐܫܝܪ ܒܝܢܬ/ܒܝܬ#3#/ ܟܢܥ̈ܢܝܐ ܝܬܒ̈ܝ ܐܪܥܐ܂ ܡܛܠ ܕܠܐ ܐܘܒܕ ܐܢܘܢ܀  33:10 ܘܢܦܬܠܝ ܠܐ ܐܘܒܕ ܠܝܬ̈ܒܝ ܒܝܬ ܫܡܫ܂ ܘܠܝܬ̈ܒܝ ܒܝܬ ܥܢܬ܂ ܘܝܬܒܘ ܒܝܬ/ܒܝܢܬ#3#/ ܟܢ̈ܥܢܝܐ ܝ̈ܬܒܝ ܐܪܥܐ ܘܝ̈ܬܒܝ ܒܝܬ ܫܡܫ ܘܝ̈ܬܒܝ ܒܝܬ ܥܢܬ܂ ܘܐܬܟܒܫܘ ܠܗܘܢ ܒܡܕܐܬܐ܀  43:10 ܘܐܪܚܩܘ ܐܢܘܢ \ܠܐܡܘܪ̈ܝܐ ܒܢ̈ܝ /ܐܡܘܪ̈ܝܐ ܠܒܢ̈ܝ#3#/ ܕܢ ܠܛܘܪܐ ܡܛܠ ܕܠܐ ܫܒܩܘ ܐܢܘܢ ܠܡܚܬ ܠܥܘܡܩܐ܂  53:10 ܘܐܬܛܦܝܣܘ ܐܡܘܪ̈ܝܐ ܠܡܬܒ ܒܐܪܥܐ ܕܚܕܣ ܒܛܘܪܐ܂ ܒܐܠܘܢ ܘܒܫܥܠܒܝܢ܂ ܘܥܫܢܬ ܐܝܕܐ ܕܒܝܬ ܝܘܣܦ܂ ܘܐܬܟܒܫܘ ܒܡܕܐܬܐ܂  63:10 ܘܬܚܘܡܐ ܕܐܡܘܪ̈ܝܐ ܡܢ ܡܣܩܢܐ ܕܥܩܪܘܢ ܡܢ ܫܩܝܦܐ ܘܠܥܠ܀  10:20 ܘܣܠܩ ܡܠܐܟܗ ܕܡܪܝܐ ܡܢ ܓܠܓܠܐ ܠܒܟܝܢ܂ ܘܐܡܪ ܠܒ̈ܢܝ ܐܝܣܪܝܠ܂ ܗܟܢܐ ‍<‍ܗܘ#3#‍>‍ ܐܡܪ ܡܪܝܐ ܐܢܐ ܐܣܩܬܟܘܢ ܡܢ ܐܪܥܐ ܕܡܨܪܝܢ܂ ܘܐܝܬܝܬܟܘܢ ܠܐܪܥܐ ܕܐܝܡܝܬ ܠܐ̈ܒܗܝܟܘܢ܂ ܘܐܡܪܬ ܕܠܐ ܐܒܛܠ ܩܝܡܝ ܕܥܡܟܘܢ ܠܥܠܡ܂  20:20 ܘܐܢܬܘܢ ܠܐ ܬܩܝܡܘܢ ܩܝܡܐ ܠܝܬ̈ܒܝ ܐܪܥܐ ܗܕܐ܂ ܡܕܒܚܝ̈ܗܘܢ ܥܩܪܘ܂ ܘܠܐ ܫܡܥܬܘܢ ܠܩܠܝ/ܒܩܠܝ#3#/܂ ܠܡܢܐ ܗܟܢܐ ܥܒܕܬܘܢ܂  30:20 ܐܦ ܐܢܐ ܗܟܢܐ ܐܡܪܬ܂ ܕܠܐ ܐܘܒܕ ܐܢܘܢ ܡܢ ܩܕܡܝܟܘܢ܂ ܘܢܗܘܘܢ ܠܟܘܢ ܠܣܪܝܩܘܬܐ܂ ܘܐ̈ܠܗܝܗܘܢ ܢܗܘܘܢ ܠܟܘܢ ܠܬܘܩܠܬܐ܂  40:20 ܘܟܕ ܐܡܪ ܡܠܐܟܗ ܕܡܪܝܐ ܡ̈ܠܐ ܗܠܝܢ ܟܠܗܝܢ ܠܐܝܣܪܝܠ܂ ܐܪܝܡܘ ܟܠܗ ܥܡܐ ܩܠܗܘܢ ܘܒܟܘ܂  50:20 ܘܩܪܐ ܥܡܐ ܫܡܗ ܕܐܬܪܐ ܗܘ ܒܟܝܢ܂ ܘܕܒܚܘ ܬܡܢ ܠܡܪܝܐ܂  60:20 ܘܫܕܪ ܝܫܘܥ ܠܥܡܐ܂ ܘܐܙܠܘ ܒܢ̈ܝ ܐܝܣܪܝܠ ܓܒܪ ܠܝܪܬܘܬܗ ܠܡܐܪܬ ܐܪܥܐ܂  70:20 ܘܦܠܚܘ ܥܡܐ ܠܡܪܝܐ ܟܠܗܘܢ ܝܘܡ̈ܬܗ ܕܝܫܘܥ܂ ܘܟܠܗܘܢ ܝܘܡ̈ܬܐ ܕܩܫܝ̈ܫܐ/ܕܣܒ̈ܐ#3#/ ܕܐܓܪܘ ܒܬܪ ܝܫܘܥ܂ ܘܚܙܘ ‍<‍ܟܠܗܘܢ#3#‍>‍ ܥܒܕ̈ܘܗܝ ܕܡܪܝܐ܂ ܘܪ̈ܘܪܒܬܐ ܕܥܒܕ ܠܐܝܣܪܝܠ܂  80:20 ܘܡܝܬ ܝܫܘܥ ܒܪ܆ܢܘܢ ܥܒܕܗ ܕܡܪܝܐ܂ ܒܪ ܡܐܐ ܘܥܣܪ ܫ̈ܢܝܢ܂  90:20 ܘܩܒܪܘܗܝ ܒܬܚܘܡܐ ܕܝܪܬܘܬܗ܂ ܒܬܡܢܬ ܣܪܚ ܕܒܛܘܪܐ ܕܐܦܪܝܡ܂ ܡܢ ܓܪܒܝܐ ܕܛܘܪܐ/ܠܛܘܪܐ#3#/ ܕܓܥܫ܂  01:20 ܘܐܦ ܟܠܗ ܕܪܐ ܗܘ ܐܬܟܢܫܘ ܠܘܬ ܐܒ̈ܗܝܗܘܢ܂ ܘܩܡ ܕܪܐ ܐܚܪܢܐ ܒܬܪܗܘܢ܂ ܕܠܐ ܐܝܕܥܘ ܠܡܪܝܐ܂ ܘܐܦ ܠܐ ܠܥܒ̈ܕܘܗܝ ܕܥܒܕ ܠܐܝܣܪܝܠ܂  11:20 ܘܥܒܕܘ ܒܢܝ ܐܝܣܪܝܠ ܕܒܝܫ ܩܕܡ ܡܪܝܐ܂ ܘܦܠܚܘ ܠܒܥܠܐ܂  21:20 ܘܫܒܩܘ ܠܡܪܝܐ ܐܠܗܐ ܕܐܒܗ̈ܝܗܘܢ ܕܐܦܩ ܐܢܘܢ ܡܢ ܐܪܥܐ ܕܡܨܪܝܢ܂ ܘܐܙܠܘ ܒܬܪ ܐ̈ܠܗܐ ܐܚܪ̈ܢܐ ܕܥܡ̈ܡܐ ܕܒܚܕܪ̈ܝܗܘܢ/ܕܚܕܪ̈ܝܗܘܢ#3#/ ܘܣܓܕܘ ܠܗܘܢ܂ ܘܐܪܓܙܘ ܠܡܪܝܐ܂  31:20 ܘܫܒܩܘ ܠܡܪܝܐ܂ ܘܦܠܚܘ ܠܒܥܠܐ ܘܠܐܣܬܪ̈ܬܐ܂  41:20 ܘܐܬܚܡܬ ܡܪܝܐ/ܪܘܓܙܗ ܕܡܪܝܐ#3#/ ܥܠ ܐܝܣܪܝܠ܂ ܘܐܫܠܡ ܐܢܘܢ ܒܐܝܕܐ ܕܒܙܘ̈ܙܐ ܘܒܙܘ ܐܢܘܢ܂ ܘܐܫܠܡ ܐܢܘܢ ܒܐܝܕܐ ܕܒ̈ܥܠܕܒܒܝܗܘܢ ܕܒܚܕܪ̈ܝܗܘܢ܂ ܘܠܐ ܐܫܟܚܘ ܬܘܒ ܠܡܩܡ ܩܕܡ ܒ̈ܥܠܕܒܒܝܗܘܢ܂  51:20 ܘܠܟܪ ܕܢܦܩܝܢ ܗܘܘ܂ ܐܝܕܗ ܕܡܪܝܐ ܗܘܝܐ ܗܘܬ ܥܠܝܗܘܢ ܠܒܝܫܬܐ܂ ܐܝܟ ܕܐܡܪ ܡܪܝܐ܂ ܘܐܝܟ ܕܐܝܡܐ ܠܗܘܢ ܡܪܝܐ܂ ܘܥܩܬ ܠܗܘܢ ܛܒ܂  61:20 ܘܐܩܝܡ ܡܪܝܐ ܕܝܢ̈ܐ ܒܝܬ ܐܝܣܪܝܠ܂ ܘܦܪܩܘ ܐܢܘܢ ܡܢ ܐܝܕܐ ܕܒܙܘ̈ܙܝܗܘܢ܂  71:20 ܘܐܦ ܠܕܝܢܝ̈ܗܘܢ ܠܐ ܫܡܥܘ܂ ܡܛܘܠ ܕܛܥܘ ܒܬܪ ܐ̈ܠܗܐ ܐܚܪ̈ܢܐ ܘܣܓܕܘ ܠܗܘܢ ܘܣܛܘ ܒܥܓܠ ܡܢ ܐܘܪܚܐ ܕܐܙܠܘ ܒܗܿ ܐ̈ܒܗܝܗܘܢ܂ ܠܡܫܡܥ/ܠܐ ܫܡܥܘ#3#/ ܦܘܩ̈ܕܢܘܗܝ ܕܡܪܝܐ܂ ܘܠܐ ܥܒܕܘ ܗܟܢܐ܂  81:20 ܘܟܕ ܐܩܝܡ ܠܗܘܢ ܡܪܝܐ ܕܝܢ̈ܐ܂ ܗܘܐ ܡܪܝܐ ܥܡ ܕܝܢ̈ܐ܂ ܘܦܪܩ ܐܢܘܢ ܡܢ ܐܝܕܐ ܕܒ̈ܥܠܕܒܒܝܗܘܢ ܟܠ ܝܘܡ̈ܝ ܕܝܢ̈ܐ ܫܡܿܥ ܗܘܐ ܡܪܝܐ ܐܢܩܬܗܘܢ܂ ܡܢ ܩܕܡ ܐ̈ܠܘܨܝܗܘܢ ܘܕܚܘ̈ܩܝܗܘܢ܂  91:20 ܘܟܕ ܡܝܬܘ ܕܝܢ̈ܐ܂ ܗܦܟܘ ܘܚܒܠܘ ܡܢ ܐ̈ܒܗܝܗܘܢ ܠܡܐܙܠ ܒܬܪ ܐ̈ܠܗܐ ܐܚܪ̈ܢܐ܂ ܠܡܦܠܚ ܐܢܘܢ ܘܠܡܣܓܕ ܠܗܘܢ܂ ܘܠܐ ܒܨܪܘ ܡܢ ܥܒ̈ܕܝܗܘܢ ܘܡܢ ܐܘܪ̈ܚܬܗܘܢ ܒܝܫ̈ܬܐ܂  02:20 ܘܐܬܚܡܬ ܡܪܝܐ ܥܠ ܐܝܣܪܝܠ ܘܐܡܪ܂ ܥܠ ܕܥܒܪܘ ܥܡܐ ܗܢܐ ܥܠ ܩܝܡܝ ܕܦܩܕܬ ܠܐ̈ܒܗܝܗܘܢ ܘܠܐ ܫܡܥܘ ܒܩܠܝ܂  12:20 ܘܐܦ ܐܢܐ ܠܐ ܐܘܣܦ ܠܡܘܒܕܘ ܠܐܢܫ/ܐܢܫ#3#/ ܡܢ ܩܕܡܝܗܘܢ܂ ܡܢ ܥܡ̈ܡܐ ܕܫܒܩ ܝܫܘܥ ‍<‍ܒܪ܆ܢܘܢ#3#‍>‍ ܘܡܝܬ܂  22:20 ܡܛܠ ܕܢܢܣܐ ܒܗܘܢ ܡܪܝܐ ܠܐܝܣܪܝܠ܂ ܐܢ ܢܛܪܝܢ ܐܘܪܚܗ ܕܡܪܝܐ܂ ܘܐܢ ܡܗܠܟܝܢ ܒܗܿ܂ ܐܝܟ ܕܢܛܪܘ ܐ̈ܒܗܝܗܘܢ ܐܘ ܠܐ܂  32:20 ܘܫܒܩ ܐܢܘܢ ܡܪܝܐ ܠܥܡ̈ܡܐ ܗܠܝܢ܂ ܘܠܐ ܐܘܒܕ ܐܢܘܢ ܒܥܓܠ܂ ܘܠܐ ܐܫܠܡ ܐܢܘܢ ܡܪܝܐ ܒܐܝܕܐ ܕܝܫܘܥ ‍<‍ܒܪ܆ܢܘܢ#3#‍>‍܂  10:30 ܘܗܠܝܢ ܥܡ̈ܡܐ ܕܫܒܩ ܡܪܝܐ ܠܡܢܣܝܘ ܒܗܘܢ ܠܐܝܣܪܝܠ܂ ܟܠ ܕܠܐ ܐܝܕܥܘ ܠܟܠܗܘܢ ܩܪ̈ܒܐ ܕܟܢ̈ܥܢܝܐ܂  20:30 ܒܠܚܘܕ ܡܛܠ ܕܢܕܥܘܢ ܕܪ̈ܐ ܕܒܢ̈ܝ ܐܝܣܪܝܠ܂ ܕܢܐܠܦܘܢ ܩܪܒܐ܂ ܒܠܚܘܕ ܩܕܡ̈ܝܐ ܠܐ ܐܝܕܥܘ܂  30:30 ܚܡ̈ܫܐ ܛܪ̈ܘܢܐ ܕܦ̈ܠܫܬܝܐ܂ ܘܟܠܗܘܢ ܟܢ̈ܥܢܝܐ ܘܨ̈ܝܕܢܝܐ܂ ܘܚ̈ܘܝܐ ܝܬ̈ܒܝ ܛܘܪܐ ܕܠܒܢܢ܂ ܘܡܢ ܛܘܪܐ ܕܒܢ̈ܝ ܚܪܡܘܢ ܘܥܕܡܐ ܠܡܥܠܢܐ ܕܚܡܬ܂  40:30 ܗܘܘ ܠܡܢܣܝܘ ܒܗܘܢ ܠܐܝܣܪܝܠ܂ ܕܢܕܥ ܐܢ ܫܡܥܝܢ ܦܘܩ̈ܕܢܘܗܝ ܕܡܪܝܐ ܕܦܩܕ ܠܐ̈ܒܗܝܗܘܢ ܒܐܝܕܐ ܕܡܘܫܐ܀  50:30 ܘܒܢ̈ܝ ܐܝܣܪܝܠ ܐܝܬܒܘ ܒܝܢܬ/ܒܝܬ#3#/ ܟܢܥ̈ܢܝܐ ܘܚ̈ܘܝܐ܂ ܘܐܡܘܪ̈ܝܐ ܘܦܪ̈ܙܝܐ܂ ܘܚ̈ܬܝܐ ܘܝܒܘܣ̈ܝܐ܂  60:30 ܘܢܣܒܘ ܡܢ ܒܢ̈ܬܗܘܢ ܠܗܘܢ ܢܫ̈ܐ܂ ܘܒܢ̈ܬܗܘܢ ܝܗܒܘ ܠܒ̈ܢܝܗܘܢ܂  70:30 ܘܦܠܚܘ ܠܐ̈ܠܗܝܗܘܢ܂ ܘܥܒܕܘ ܒܢ̈ܝ ܐܝܣܪܝܠ ܕܒܝܫ ܩܕܡ ܡܪܝܐ܂ ܘܛܥܘ ܠܡܪܝܐ ܐܠܗܗܘܢ܂ ܘܦܠܚܘ ܠܒܥܠܐ ܘܠܐܣܬܪ̈ܬܐ܂  80:30 ܘܐܬܚܡܬ ܡܪܝܐ ܥܠ ܐܝܣܪܝܠ܂ ܘܐܫܠܡ ܐܢܘܢ ‍<‍ܡܪܝܐ#3#‍>‍ ܒܐܝܕܐ ܕܟܘܫܢ ܥܘܠܐ ܡܠܟܐ ܕܐܪܡ ܢܗܪ̈ܝܢ܂ ܘܦܠܚܘ ܒܢ̈ܝ ܐܝܣܪܝܠ ܠܟܘܫܢ ܥܘܠܐ ܬܡܢܐ ܫ̈ܢܝܢ܂  90:30 ܘܩܪܘ ܒܢ̈ܝ ܐܝܣܪܝܠ ܠܡܪܝܐ܂ ܘܐܩܝܡ ܡܪܝܐ ܦܪܘܩܐ ܠܒܢ̈ܝ ܐܝܣܪܝܠ܂ ܘܦܪܩ ܐܢܘܢ ܥܬܢܐܝܠ ܒܪ ܩܢܙ ܐܚܘܗܝ ܕܟܠܒ ܕܙܥܘܪ ܡܢܗ܂  01:30 ܘܗܘܬ ܥܠܘܗܝ ܐܝܕܗ ܕܡܪܝܐ ܘܕܢ ܠܐܝܣܪܝܠ܂ ܘܢܦܩ ܠܩܪܒܐ܂ ܘܐܫܠܡ ܡܪܝܐ ܒܐ̈ܝܕܘܗܝ ܕܟܘܫܢ ܥܘܠܐ ܡܠܟܐ ܕܐܪܡ ܢܗܪ̈ܝܢ܂ ܘܥܫܢܬ ܐܝܕܗ ܥܠ ܟܘܫܢ ܥܘܠܐ܂  11:30 ܘܐܬܬܢܝܚܬ ܐܪܥܐ ܐܪ̈ܒܥܝܢ ܫ̈ܢܝܢ܂ ܘܡܝܬ ܥܬܢܐܝܠ ܒܪ ܩܢܙ܀܀  21:30 ܘܐܘܣܦܘ ܒܢ̈ܝ ܐܝܣܪܝܠ ܠܡܥܒܕ ܕܒܝܫ ܩܕܡ ܡܪܝܐ܂ ܘܚܝܠ ܡܪܝܐ ܠܥܓܠܘܢ ܡܠܟܐ ܕܡܘܐܒ ܥܠ ܐܝܣܪܝܠ܂ ܥܠ ܕܥܒܕܘ ܕܒܝܫ ܩܕܡ ܡܪܝܐ܂  31:30 ܘܟܢܫ ܥܠܝܗܘܢ ܠܒܢ̈ܝ ܥܡܘܢ ܘܠܥܡܠܝܩ܂ ܘܐܙܠܘ/ܘܐܬܘ#3#/ ܘܡܚܘ ܠܐܝܣܪܝܠ܂ ܘܝܪܬܘ ܩܪܝܬܐ ܕܕܩ̈ܠܐ܂  41:30 ܘܦܠܚܘ ܒܢܝ ܐܝܣܪܝܠ ܠܥܓܠܘܢ ܡܠܟܐ ܕܡܘܐܒ ܬܡܢܥܣܪܐ ܫ̈ܢܝܢ܂  51:30 ܘܩܪܘ ܒ̈ܢܝ ܐܝܣܪܝܠ ܠܡܪܝܐ܂ ܘܐܩܝܡ ܠܗܘܢ ܡܪܝܐ ܦܪܘܩܐ ܠܐܗܘܪ ܒܪ ܓܐܪܐ ܡܢ ܫܒܛܐ ܕܒܢܝܡܝܢ܂ ܓܒܪܐ ܕܦܫܝܓܐ ܗܘܬ ܐܝܕܗ ܕܝܡܝܢܐ܂ ܘܫܕܪܘ ܒܢ̈ܝ ܐܝܣܪܝܠ ܩܘܪܒܢܐ ܒܐܝܕܗ ܠܥܓܠܘܢ ܡܠܟܐ ܕܡܘܐܒ܂  61:30 ܘܥܒܕ ܠܗ ܐܗܘܪ ܣܝܦܐ ܕܬܪ̈ܝܢ ܦܘܡ̈ܘܗܝ܂ ܩܦܣ ܐܘܪܟܗ܂ ܘܐܣܪܗ ܠܓܘ ܡܢ ܠܒܘܫܗ/ܠܒܫܗ#3#/ ܥܠ ܥܛܡܗ ܕܝܡܝܢܐ܂  71:30 ܘܩܪܒ ܩܘܪܒܢܐ ܠܥܓܠܘܢ ܡܠܟܐ ܕܡܘܐܒ܂ ܘܥܓܠܘܢ ܡܠܟܐ ‍<‍ܕܡܘܐܒ#3#‍>‍ \ܓܒܪܐ ܗܘܐ ܕܒܪܝܪ ܛܒ /ܫܡܝܢ ܗܘܐ ܛܒ ܘܓܒܪܐ ܗܘܐ ܕܒܪܝܪ#3#/܂  81:30 ܘܟܕ ܓܡܪ ܠܡܩܪܒܘ ܩܘܪܒܢܐ܂ ܫܪܐ ܠܥܡܐ ܫܩܝ̈ܠܝ ܩܘܪܒܢܐ܂  91:30 ܘܗܘ ܗܦܟ ܡܢ ܦܣܝܠܝܢ ܕܥܠ ܓܢܒ ܓܠܓܠܐ ܘܐܡܪ ܠܗ܂ ܡܠܬܐ ܕܣܬܪܐ ܐܝܬ ܠܝ ܕܐܡܪ ܠܟ ܡܠܟܐ ܒܝܢܝ ܘܠܟ܂ ܘܐܡܪ ܡܠܟܐ܂ ܥܒܪܘ/ܫܘܪܘ#3#/ ܡܢ ܬܡܢ܂ ܘܦܪܩܘ ܠܗܘܢ ܟܠܗܘܢ ‍<‍ܐܝܠܝܢ#3#‍>‍ ܕܩܝܡܝܢ ܗܘܘ ܠܘܬܗ܂  02:30 ܘܐܗܘܪ ܥܠ ܠܘܬܗ܂ ܘܗܘ ܝܬܒ ܗܘܐ ܒܥܠܝܬܐ ܒܠܚܘܕܘܗܝ ܕܡܬܩܢܐ ܗܘܬ ܠܗ܂ ܘܐܡܪ ܠܗ ܐܗܘܪ܂܂ ܡܠܬܐ ܕܐܠܗܐ ܐܝܬ ܠܝ ܕܐܡܪ ܠܟ܂ ܘܩܡ ܥܓܠܘܢ ܡܢ ܟܘܪܣܝܗ܂  12:30 ܘܐܘܫܛ ܐܗܘܪ ܐܝܕܗ ܕܣܡܠܐ܂ ܘܢܣܒ ܣܝܦܐ ܡܢ ܥܛܡܗ ܕܝܡܝܢܐ܂ ܘܡܚܝܗܝ ܒܟܪܣܗ܂  22:30 ܘܐܬܐ ܡܪܩܩܗ ܒܬܪ ܡܚܘܬܗ܂ ܘܣܟܪܗܿ ܚܠܒܐ ܠܡܚܘܬܐ܂ ܡܛܠ ܕܠܐ ܫܡܛܗ ܣܝܦܐ/ܠܣܝܦܐ#3#/ ܡܢ ܟܪܣܗ܂ ܘܢܦܩ ‍<‍ܗܘܐ#3#‍>‍ ܡܣܪܗܒܐܝܬ܂  32:30 ܘܢܦܩ ܐܗܘܪ ܠܟܣܣܛܪܘܢ܂ ܘܐܚܕ ܬܪܥܐ ܕܥܠܝܬܐ ܒܐ̈ܦܘܗܝ ܘܢܦܩ܂  42:30 ܘܗܘ ܢܦܩ܂ ܘܥܒ̈ܕܘܗܝ ܥܠܘ܂ ܘܚܙܝܢ ܬܪ̈ܥܐ ܕܥܠܝܬܐ ܛܦܝܢ܂ ܘܐܡܪܝܢ܂ ܟܒܪ ܠܦܪܘܬܕܩܐ/ܠܦܪܘܕܩܐ#2#/ ܢܦܩ ܒܬܘܘܢܐ ܕܥܠܝܬܐ܂  52:30 ܘܟܬܪܘ ܣܓܝ ܘܚܙܝܢ ܠܐ ܦܬܚ ܬܪ̈ܥܐ ܕܥܠܝܬܐ܂ ܘܢܣܒܘ ܐܩ̈ܠܝܕܐ ܘܦܬܚܘ܂ ܘܚܙܝܢ ܡܪܗܘܢ ܪܡܐ ‍<‍ܥܠ ܐܦ̈ܘܗܝ#3#‍>‍ ܥܠ ܐܪܥܐ ܘܡܝܬ܂  62:30 ܘܥܕ/ܘܟܕ#3#/ ܗܢܘܢ ܡܬܬܘܗܝܢ ܗܘܘ܂ ܐܗܘܪ ܥܒܪ ܠܦܣܝܠܝܢ ܘܐܬܦܠܛ܂ ܘܪܗܛ ܠܫܝܥܪܬ܂  72:30 ܘܟܕ ܐܬܐ ܩܪܐ ܒܫܝܦܘܪܐ ܒܛܘܪܐ ܕܐܦܪܝܡ܂ ܘܢܚܬܘ ܥܡܗ ܒܢ̈ܝ ܐܝܣܪܝܠ ܡܢ ܛܘܪܐ܂ ܘܗܘ ܩܕܡܝܗܘܢ܂  82:30 ܘܐܡܪ ܠܗܘܢ܂ ܬܘ ܒܬܪܝ܂ ܡܛܠ ܕܐܫܠܡ ‍<‍ܐܢܘܢ#3#‍>‍ ܡܪܝܐ ܒ̈ܥܠܕܒܒܝܟܘܢ/ܠܒ̈ܥܠܕܒܒܝܟܘܢ#3#/ ܡܘܐ̈ܒܝܐ ܒܐ̈ܝܕܝܟܘܢ܂ ܘܢܚܬܘ ܒܬܪܗ܂ ܘܐܚܕܘ ܡܥܒܪܬܐ ܕܝܘܪܕܢܢ ܕܡܘܐܒ܂ ܘܠܐ ܫܒܩܘ ܠܐܢܫ/ܐܢܫ#3#/ ܕܢܥܒܪ܂  92:30 ܘܩܛܠܘ ܡܢ ܡܘܐ̈ܒܝܐ ܒܗܘ ܙܒܢܐ ܐܝܟ ܥܣܪܐ ܐ̈ܠܦܝܢ ܓܒܪ̈ܝܢ܂ ܟܠ ܕܥܬܝܪ/ܕܥܬܝܕ#3#/ ܘܟܠ ܓܒܪ ܚܝܠܬܢ ܘܠܐ ܐܬܦܠܛ ܐܢܫ܂  03:30 ܘܐܬܬܒܪܘ ܡܘܐ̈ܒܝܐ ܒܗܘ ܙܒܢܐ ܬܚܝܬ ܐܝܕܐ ܕܐܝܣܪܝܠ܂ ܘܫܠܝܬ ܐܪܥܐ ܬܡܢܐܝܢ ܫ̈ܢܝܢ܀  13:30 ܘܒܬܪܗ ܗܘܐ ܫܡܓܪ ܒܪ ܥܢܬ܂ ܘܚܪܒ ܡܢ ܦܠܫ̈ܬܝܐ ܫܬܡܐܐ ܓܒܪ̈ܝܢ ܒܡܣܣܐ ܕܬܘܪ̈ܐ܂ ܘܦܪܩ ܐܦ ܗܘ ܠܐܝܣܪܐܝܠ܂  10:40 ܘܐܘܣܦܘ ܬܘܒ ܒܢ̈ܝ ܐܝܣܪܝܠ ܠܡܥܒܕ ܕܒܝܫ ܩܕܡ ܡܪܝܐ܂ ܘܐܗܘܪ ܡܝܬ܂  20:40 ܘܐܫܠܡ ܐܢܘܢ ܡܪܝܐ ܒܐܝܕܐ ܕܢܒܝܢ ܡܠܟܐ ܕܟܢܥܢ܂ ܕܐܡܠܟ ܒܚܨܘܪ܂ ܘܪܒ ܚܝܠܗ ܣܝܣܪܐ܂ ܘܗܘ ܝܬܿܒ ܗܘܐ ܒܚܪܫܬ ܕܥܡ̈ܡܐ܂  30:40 ܘܐܙܥܩܘ/ܘܙܥܩܘ#2#/ ܒܢ̈ܝ ܐܝܣܪܝܠ ܠܡܪܝܐ܂ ܡܛܘܠ ܕܬܫܥܡܐܐ ܡܪ̈ܟܒܬܐ ܕܦܪܙܠܐ ܐܝܬ ܗ̈ܘܝ ܠܗ܂ ܘܗܘ ܡܫܥܒܕ ܗܘܐ ‍<‍ܠܗܘܢ#3#‍>‍ ܠܒܢ̈ܝ ܐܝܣܪܝܠ ܒܩܛܝܪܐ ܥܣܪ̈ܝܢ/ܐܪܒܥܝܢ#3#/ ܫܢܝ̈ܢ܀  40:40 ܘܕܒܘܪܐ ܐܢܬܬܐ ܢܒܝܬܐ ܐܬܬ ܠܦܝܬܘܪ܂ ܘܗܝ ܗܘܬ ܕܝܿܢܐ ܠܐܝܣܪܝܠ ܒܗܘ ܙܒܢܐ܂  50:40 ܘܗܝ ܕܒܘܪܐ ܝܬܒܐ ܗܘܬ ܬܚܝܬ ܕܩܠܐ܂ ܒܝܬ ܪܡܬܐ܂ ܘܒܝܬ/ܘܒܝܢܬ#3#/ ܒܝܬ ܐܝܠ ܕܒܛܘܪܐ ܕܐܦܪܝܡ܂ ܘܣܠܩܘ ܠܘܬܗܿ ܒ̈ܢܝ ܐܝܣܪܝܠ ܠܕܝܢܐ܂  60:40 ܘܫܕܪܬ ܩܪܬ ‍<‍ܠܘܬܗ#3#‍>‍ ܠܒܪܩ ܒܪ ܐܒܝܢܥܡ ܡܢ ܪܩܡ ܕܢܦܬܠܝ܂ ܘܐܡܪܐ ܠܗ܂ ܠܐ/ܕܠܐ#3#/ ܦܩܕܟ ܡܪܝܐ ܐܠܗܐ ܕܐܝܣܪܝܠ ܕܬܐܙܠ ܘܬܬܒ ܒܛܘܪܐ ܕܬܒܘܪ܂ ܘܬܕܒܪ ܥܡܟ ‍<‍ܐܝܟ#3#‍>‍ ܥܣܪܐ ܐ̈ܠܦܝܢ ܓܒܪ̈ܝܢ ܡܢ ܒܢ̈ܝ ܢܦܬܠܝ܂ ܘܡܢ ܒܢ̈ܝ ܙܒܘܠܘܢ܂  70:40 ܘܢܐܬܘܢ ܥܡܟ ܠܢܚܠܐ ܕܩܝܫܘܢ܂ ܥܠ ܣܝܣܪܐ ܪܒ ܚܝܠܐ ܕܢܒܝܢ܂ ܘܥܠ ܡܪ̈ܟܒܬܗ ܘܥܠ ܚܝܠܗ܂ ܘܐܫܠܡܝܘܗܝ ܒܐ̈ܝܕܝܟ܂  80:40 ܐܡܪ ܠܗ ܒܪܩ܂ ܐܢ ܐܙܠܐ ܐܢܬܝ ܥܡܝ ܐܙܠܢܐ܂ ܘܐܢ ܠܐ ܐܙܠܐ ܐܢܬܝ ܥܡܝ ܠܐ ܐܙܠ ܐܢܐ܂  90:40 ܐܡܪܐ ܠܗ܂ ܡܐܙܠ ܐܙܠܐ ܐܢܐ ܥܡܟ ‍<‍ܒܪܩ#3#‍>‍܂ ܒܪܡ܂ ܒܪܩ ܠܐ ܬܫܬܒܗܪ ܥܠ ܐܘܪܚܐ ܕܐܙܠ ܐܢܬ܂ ܡܛܠ ܕܒܐܝܕܐ ܕܐܢܬܬܐ ܢܫܠܡܝܘܗܝ ܡܪܝܐ ܠܣܝܣܪܐ܂ ܘܩܡܬ ܕܒܘܪܐ ܘܐܙܠܬ ܥܡ ܒܪܩ ܠܪܩܡ܂  01:40 ܘܟܢܫ ܒܪܩ ܠܙܒܘܠܘܢ ܘܠܢܦܬܠܝ ܠܪܩܡ܂ ܘܣܠܩܘ ܥܡܗ ܥܣܪܐ ܐ̈ܠܦܝܢ ܓܒܪ̈ܝܢ܂ ܘܣܠܩܬ ܥܡܗ ܐܦ ܕܒܘܪܐ܂  11:40 ܘܚܘܒܪ ܩܝܢܢ ܢܦܩ ܡܢ ܩܝܢ܂ ܡܢ ܒ̈ܢܝ ܚܘܒܒ ‍<‍ܒܪ ܪܥܘܐܝܠ#3#‍>‍ ܚܡܘܗܝ ܕܡܘܫܐ܂ ܘܢܩܫ ܡܫܟܢܗ ܥܕܡܐ ܠܒܛܡܬܐ ܕܒܨܥܝܢܝܢ ܕܥܠ ܓܢܒ ܪܩܡ܂  21:40 ܘܚܘܝܘ ܠܣܝܣܪܐ ܕܣܠܩ ܒܪܩ ܒܪ ܐܒܝܢܥܡ ܠܛܘܪܐ ܕܬܒܘܪ܂  31:40 ܘܟܢܫ ܣܝܣܪܐ ܟܠܗܝܢ/ܠܟܠܗܝܢ#3#/ ܡܪ̈ܟܒܬܗ܂ ܬܫܥܡܐܐ ܡܪ̈ܟܒܬܐ ܕܦܪܙܠܐ܂ ܘܟܠܗ ܥܡܐ ܕܥܡܗ ܡܢ ܚܪܫܬ ܕܥܡ̈ܡܐ܂ ܘܥܕܡܐ ܠܢܚܠܐ ܕܩܝܫܘܢ܂  41:40 ܘܐܡܪܬ ܕܒܘܪܐ ܠܒܪܩ ܩܘܡ ܡܛܠ ܕܗܢܐ ܗܘ ܝܘܡܐ ܕܐܫܠܡ ܡܪܝܐ ܠܣܝܣܪܐ ܒܐ̈ܝܕܝܟ܂ ܗܐ ܡܪܝܐ ܢܦܩ ܩܕܡܝܟ܂ ܘܢܚܬ ܒܪܩ ܡܢ ܛܘܪܐ ܕܬܒܘܪ܂ ܘܥܣܪܐ ܐ̈ܠܦܝܢ ܓܒܪ̈ܝܢ ܥܡܗ܂  51:40 ܘܬܒܪ ܡܪܝܐ ܠܣܝܣܪܐ ܘܠܟܠܗܝܢ ܡܪ̈ܟܒܬܗ ܘܠܟܠܗܿ ܡܫܪܝܬܗ ܒܦܘܡܐ ܕܚܪܒܐ ܩܕܡ ܒܪܩ܂ ܘܢܚܬ ܣܝܣܪܐ ܡܢ ܡܪܟܒܬܗ ܘܥܪܩ ܒܪ̈ܓܠܘܗܝ܂  61:40 ܘܒܪܩ ܪܕܦ ‍<‍ܗܘܐ#3#‍>‍ ܒܬܪ ܡܪ̈ܟܒܬܗ ܘܒܬܪ ܡܫܪܝܬܗ ܥܕܡܐ ܠܚܪܫܬ ܕܥܡ̈ܡܐ܂ ܘܢܦܠܬ ܟܠܗܿ ܡܫܪܝܬܗ ܕܣܝܣܪܐ ܒܦܘܡܐ ܕܚܪܒܐ܂ ܘܐܢܫ ܠܐ ܐܬܦܠܛ ܟܕ ܚܝ܂  71:40 ܘܣܝܣܪܐ ܥܪܩ ܒܪܓܠ ܘܥܠ ܠܡܫܟܢܐ ܕܥܢܐܝܠ ܐܢܬܬ ܚܘܒܪ ܩܝܢܝܐ܂ ܡܛܠ ܕܫܠܡܐ ܐܝܬ ܗܘܐ ܒܝܬ ܢܒܝܢ ܡܠܟܐ ܕܚܨܘܪ ܘܒܝܬ ܚܘܒܪ ܩܝܢܝܐ܂  81:40 ܘܢܦܩܬ ܥܢܐܝܠ ܠܐܘܪܥܗ ܕܣܝܣܪܐ ܘܐܡܪܐ ܠܗ܂ ܣܛܝ ܡܪܝ ܣܛܝ ܠܘܬܝ ܘܠܐ ܬܕܚܠ܂ ܘܣܛܐ ܠܘܬܗܿ ܠܡܫܟܢܐ܂ ܘܟܣܝܬܗ ܒܚܡܝܠܬܐ܂  91:40 ܘܐܡܪ ܠܗܿ܂ ܐܫܩܐܝܢܝ ܩܠܝܠ ܡ̈ܝܐ ܡܛܠ ܕܨܗܝܬ܂ ܘܫܪܬ ܚܠܝܨܐ ܕܚܠܒܐ ܘܐܫܩܝܬܗ ܘܟܣܝܬܗ܂  02:40 ܘܐܡܪ ܠܗܿ܂ ܩܘܡ ܒܬܪܥܐ ܕܡܫܟܢܐ܂ ܘܐܢܗܘ ܕܐܬܐ ܐܢܫ ܫܐܠ ܠܟܝ ܘܐܡܿܪ ܕܐܝܬ ܬܢܢ ܐܢܫ܂ ܐܡܪ ܠܗ ܠܝܬ ‍<‍ܬܢܢ#3#‍>‍܂  12:40 ܘܢܣܒܬ ܥܢܐܝܠ ܐܢܬܬܗ ܕܚܘܒܪ ‍<‍ܩܝܢܝܐ#3#‍>‍ ܣܟܬܐ ܕܡܫܟܢܐ܂ ܘܐܚܕܬ ܐܪܙܦܬܐ ܒܐܝܕܗܿ܂ ܘܥܠܬ ܥܠܘܗܝ ܟܕ ܕܡܟ/ܕܡܝܟ#3#/܂ ܘܢܩܫܬ ܣܟܬܐ ܒܨܕܥܗ܂ ܘܛܒܥܬ ܒܐܪܥܐ ܟܕ ܗܘ ܕܡܟ/ܕܡܝܟ#3#/܂ ܘܐܬܛܪܦ ܘܡܝܬ܂  22:40 ܘܗܐ ܒܪܩ ܪܕܦ ܒܬܪ ܣܝܣܪܐ܂ ܘܢܦܩܬ ܥܢܐܝܠ ܠܐܘܪܥܗ܂ ܘܐܡܪܐ ܠܗ܂ ܬܐ ܐܚܘܝܟ ܠܓܒܪܐ ܕܒܥܐ ܐܢܬ܂ ܘܥܠ ܠܘܬܗܿ܂ ܘܚܙܐ ܘܗܐ ܣܝܣܪܐ ܪܡܐ ܘܡܝܬ܂ ܘܣܟܬܐ ܒܨܕܥܗ܂  32:40 ܘܬܒܪ ܡܪܝܐ ܒܝܘܡܐ ܗܘ ܠܢܒܝܢ ܡܠܟܐ ܕܟܢܥܢ ܩܕܡ ܒܢ̈ܝ ܐܝܣܪܝܠ܂  42:40 ܘܐܝܕܐ ܕܒܢ̈ܝ ܐܝܣܪܝܠ ܐܙܠܐ ܗܘܬ ܘܥܫܢܐ ܥܠ ܢܒܝܢ ܡܠܟܐ ܕܟܢܥܢ܂ ܥܕܡܐ ܕܩܛܠܘܗܝ ܠܢܒܝܢ ܡܠܟܐ ܕܟܢܥܢ܂  10:50 ܘܫܒܚܬ ܕܒܘܪܐ ܘܒܪܩ ܒܪ ܐܒܝܢܥܡ ܒܝܘܡܐ ܗܘ ܠܡܐܡܪ܂  20:50 ܒܦܘܪܥܢܘܬܐ ܕܐܬܦܪܥ ܐܝܣܪܝܠ܂ ܒܬܫܒܘܚܬܐ ܕܥܡܐ ܫܒܚܘ/ܕܫܒܚܘ#3#/ ܠܡܪܝܐ܂  30:50 ܫܡܥܘ ܡ̈ܠܟܐ܂ ܘܨܘܬܘ ܫ̈ܠܝܛܢܐ܂ ܐܢܐ ܠܡܪܝܐ ܐܫܒܚ܂ ܘܐܙܡܪ ܠܗ ܠܡܪܝܐ ܐܠܗܐ ܕܐܝܣܪܝܠ܂  40:50 ܡܪܝܐ ܒܡܦܩܟ ܕܡܢ ܣܥܝܪ܂ ܟܕ ܗܠܟܬ ܒܝܢܬ ܚܩ̈ܠܬܐ ܕܐܕܘܡ ܐܪܥܐ ܙܥܬ܂ ܐܦ ܫܡܝܐ ܢܛܦܘ܂ ܘܥܢ̈ܢܐ ܪܣ ܡ̈ܝܐ܂  50:50 ܘܛܘܪ̈ܐ ܕܠܘ ‍<‍ܡܢ#3#‍>‍ ܩܕܡ ܡܪܝܐ܂ ܘܗܢܐ ܣܝܢܝ ܡܢ ܩܕܡ ܡܪܝܐ ܩܕܝܫܐ/ܐܠܗܐ#3#/ ܕܐܝܣܪܝܠ܂  60:50 ܒܝ̈ܘܡܘܗܝ ܕܫܡܓܪ ܒܪ ܥܢܬ܂ ܘܒܝ̈ܘܡܝ ܥܢܐܝܠ ܦܣܩܘ ܐܘܪ̈ܚܬܐ܂ ܘܕܡܗܠܟܝܢ ܗܘܘ ܒܫܒܝ̈ܠܐ ܬܪ̈ܝܨܐ܂ ܗܠܟܘ ܒܐܘܪ̈ܚܬܐ ܡܥܩܡ̈ܬܐ܂  70:50 ܦܣܩܘ ܫܛܚ̈ܐ ܕܐܝܣܪܝܠ ܦܣܩܘ܂ ܥܕܡܐ ܕܩܡܬ ܐܢܐ ܕܒܘܪܐ܂ ܩܡܬ ܐܡܐ ܒܐܝܣܪܝܠ܂  80:50 ܢܓܒܐ ܐܠܗܐ ܚܕܬܐ܂ ܘܗܝܕܝܢ ܠܚܡܐ ܕܣܥܪ̈ܐ܂ ܘܣܝܦܐ ܘܪܘܡܚܐ ܠܐ ܢܬܚܙܐ ܒܝܢܬ ܐܪ̈ܒܥܝܢ ܐ̈ܠܦܐ ܕܐܝܣܪܝܠ܂  90:50 ܠܒܝ ܐܡܪ ܠܡܒܕܩܢܐ ܕܐܝܣܪܝܠ܂ ܐܝܠܝܢ ܕܦܪܝܫܝܢ ܒܥܡܐ ܒܪܟܘ ܠܡܪܝܐ܂  01:50 ܘܪ̈ܟܒܝ ܐܬ̈ܢܐ ܚܘܪ̈ܬܐ܂ ܘܝܬ̈ܒܝ ܒ̈ܒܬܐ ܘܡܗ̈ܠܟܝ ܒܐܘܪ̈ܚܬܐ܂  11:50 ܪܢܘ/ܐܪܢܘ#2#/ ܡܢ ܡ̈ܠܐ ܕܒܨ̈ܘܝܐ ܕܒܝܢܬ ܡ̈ܠܦܢܐ܂ ܬܡܢ ܢܬܠܘܢ ܙܕܝܩܘܬܗ ܕܡܪܝܐ܂ ܙܕܝܩܘܬܗ \ܕܐܣܓܝ ܒܐܝܣܪܝܠ /ܕܐܝܣܪܝܠ#3#/܂ ܗܝܕܝܢ ܢܚܬ ܠܬܪܥܐ ܥܡܗ ܕܡܪܝܐ܀܀  21:50 ܐܬܬܥܝܪܝ ܐܬܬܥܝܪܝ ܕܒܘܪܐ܂ ܐܬܬܥܝܪܝ ܘܐܬܝܕܝ/ܘܐܬܢܕܝ#2#/ ܘܡܠܠܝ ܬܫܒܘܚܬܐ܂ ܩܘܡ ܒܪܩ ܘܫܒܝ ܫܒܝ̈ܟ ܒܪܗ ܕܐܒܝܢܥܡ܂  31:50 ܘܗܝܕܝܢ ܢܚܬ ܡܦܨܝܢܐ ܠܡܫܒܚܘ ܩܕܡ ܡܪܝܐ܂ ܕܢܚܬ ܠܝ ܒܓܒܪܐ܂  41:50 ܡܢ ܐܦܪܝܡ ܘܥܒ̈ܕܘܗܝ ܒܥܡܠܝܩ܂ ܒܬܪܟ ܒܢܝܡܝܢ ܒܚܘܒܟ܂ ܡܢ ܡܟܝܪ ܢܦܩ ܡܒܕܩܢܐ܂ ܘܡܢ ܙܒܘܠܘܢ ܕܟܬܒܝܢ ܒܩܢܝܐ ܕܣܦܪܐ܂  51:50 ܪ̈ܘܪܒܢܐ ܕܐܝܣܟܪ ܥܡ ܕܒܘܪܐ܂ ܘܐܝܣܟܪ ܐܝܟ ܒܪܩ ܒܥܡ̈ܡܐ܂ ܐܫܬܕܪ ܒܪ̈ܓܠܘܗܝ ܠܦܠܓܘܬܐ ܕܪܘܒܝܠ܂ ܪ̈ܘܪܒܝܢ ܒܕܩ̈ܝ ܠܒܐ܂  61:50 ܠܡܢܐ ܝܬܒ ܐܢܬ ܒܝܢܬ ܫܒ̈ܝܠܐ ܠܡܫܡܥ ܣܘܩܐ ܕܥܪ̈ܕܐ ܠܦܠܓܘܬܐ ܕܪܘܒܝܠ܂ ܪ̈ܘܪܒܝܢ ܒܕܩ̈ܝ ܠܒܐ܂  71:50 ܓܕ ܒܥܒܪܐ ܕܝܘܪܕܢܢ ܫܪܐ܂ ܘܕܢ ܠܡܐܢܐ/ܠܡܢܐ#3#/ ܓܐܪ ܣܦܝ̈ܢܐ܂ ܐܫܝܪ ܝܬܒ ܥܠ ܣܦܪܐ ܕܝܡܐ܂ ܘܥܠ ܬܘܪܥܬܗ ܢܫܪܐ܂  81:50 ܙܒܘܠܘܢ ܥܡܐ ܕܚܣܕ ܢܦܫܗ ܠܡܘܬܐ܂ ܢܦܬܠܝ ܥܠ ܪܘܡܐ ܕܚܩܠܗ܂  91:50 ܐܬܘ ܡ̈ܠܟܐ ܘܐܬܟܬܫܘ/ܘܐܬܟܢܫܘ#3#/܂ ܘܗܝܕܝܢ ܐܬܟܢܫܘ ܡ̈ܠܟܐ ܕܟܢܥܢ܂ ܒܬܥܢܟ ܐܬܟܢܫܘ ܥܠ ܡ̈ܝܐ ܕܡܓܕܘ܂ ܩܢܝܢܐ ܘܟܣܦܐ ܠܐ ܢܣܒܘ܂  02:50 ܥܒܕܘ ܩܪܒܐ ܟܘܟܒ̈ܐ ܡܢ ܕܘܟܝ̈ܬܗܘܢ܂ ܩܪܒܐ ܡܢ ܫܡܝܐ ܥܡ/ܥܠ#3#/ ܣܝܣܪܐ܂  12:50 ܒܢܚܠܐ ܕܩܝܫܘܢ܂ ܓܪܦ ܐܢܘܢ ܢܚܠܐ ܕܩܝܫܘܢ ܘܢܚܠܐ ܕܩܪܡܝܢ܂ ܬܕܪܟ ܢܦܫܝ ܚܝܠܐ܂  22:50 ܗܝܕܝܢ ܢܦܠ ܥܩ̈ܒܐ ܕܪܟܫܗ܂ ܡܢ ܢܗܡܬܐ ܕܚܝܠܐ ܕܬܩܝ̈ܦܘܗܝ/ܘܬܩ̈ܝܦܘܗܝ#3#/܂  32:50 ܠܘܛܘ ܠܡܪܘܕ/ܠܡܪ̈ܝܗ ܕܡܪܘܕ#3#/ ܐܡܪ ܡܠܐܟܗ ܕܡܪܝܐ܂ ܠܘܛܘܗ ܘܠܘܛܘ ܠܝܬ̈ܒܝܗ܂ ܡܛܠ ܕܠܐ ܐܬܘ ܠܥܘܕܪܢܗ ܕܡܪܝܐ ܒܓܒܪ̈ܐ܂  42:50 ܬܬܒܪܟ ܡܢ ܢܫ̈ܐ܂ ܥܢܐܝܠ ܐܢܬܬܗ ܕܚܘܒܪ ܩܝܢܝܐ܂ ܡܢ ܢܫ̈ܐ ܕܒܡܫܟܢܐ ܬܬܒܪܟ܂  52:50 ܡ̈ܝܐ ܫܐܠ ܘܚܠܒܐ ܝܗܒܬ܂ ܒܟܣܐ ܕܓܢܒܪ̈ܐ ܩܪܒܬ ܚܐܘܬܐ܂  62:50 ܐܝܕܗܿ ܥܠ ܣܟܬܐ ܐܘܫܛܬ܂ ܘܝܡܝܢܗܿ ܠܐܪܙܦܬܐ/ܥܠ ܐܪܙܦܬܐ#3#/ ܕܢܓܪܐ܂ ܘܡܚܬܗ ܠܣܝܣܪܐ ܘܦܟܬܗ ܠܪܝܫܗ܂ ܡܚܬ ܘܐܥܒܪܬ ܒܨܕܥܗ܂  72:50 ܘܒܝܢܬ ܪ̈ܓܠܝܗ ܒܪܟ ܘܢܦܠ ܘܫܟܒ܂ ܒܕܘܟܬܐ ܕܒܪܟ ܬܡܢ ܢܦܠ ܒܙܘܙܐ܂  82:50 ܘܡܢ ܟܘܬܐ ܐܕܝܩܬ ܘܝܒܒܬ/ܘܝܬܒܬ#3#/ ܐܡܗ ܕܣܝܣܪܐ ܡܢ ܟܣܣܛܪܘܢ ܘܐܡܪܬ܂ ܡܢܐ ܗܘ ܐܫܬܘܚܪ ܡܪ̈ܟܒܬܗ ܕܒܪܝ ܠܡܐܬܐ܂ ܘܡܢܐ ܗܘ ܐܘܚܪ ܙܢܓܐ ܕܡܪ̈ܟܒܬܗ܂  92:50 ܚܟܝܡܬ ܥ̈ܠܝܡܬܗܿ ܐܦ ܗܝ ܥܢܬ ܘܐܡܪܐ ܠܗܿ܂  03:50 ܟܒܪ ܐܙܠ ܘܐܫܟܚ ܒܙܬܐ ܣܓܝܐܬܐ܂ ܘܦܠܓ ܟܘܕܢܝܐ ܟܘܕܢܝܐ ܠܪܝܫ ܓܒܪܐ܂ ܘܒܙܬܐ ܣܓܝܐܬܐ ܘܨ̈ܘܒܥܢܐ ܘܨܘܪ̈ܬܐ ܠܣܝܣܪܐ ܘܨܘ̈ܒܥܢܐ ܘܨܘܪ̈ܬܐ ܥܠ ܨܘܪܐ ܕܒܙܘ̈ܙܐ܂  13:50 ܗܟܢܐ ܢܐܒܕܘܢ ܟܠܗܘܢ ܒ̈ܥܠܕܒܒܝܟ ܡܪܝܐ܂ ܘܪ̈ܚܡܝܟ ܐܝܟ ܡܦܩ ܫܡܫܐ ܒܓܢܒܪܘܬܗ܂ ܘܫܠܝܬ ܐܪܥܐ ܐܪ̈ܒܥܝܢ ܫܢ̈ܝܢ܀  10:60 ܘܥܒܕܘ ܒܢܝ ܐܝܣܪܝܠ ܕܒܝܫ ܩܕܡ ܡܪܝܐ܂ ܘܐܫܠܡ ܐܢܘܢ ܡܪܝܐ ܒܐܝܕܐ ܕܡܕܝܢ̈ܝܐ ܫܒܥ ܫ̈ܢܝܢ܂  20:60 ܘܥܫܢܬ ܐܝܕܐ ܕܡܕܝܢ̈ܝܐ ܥܠ ‍<‍ܒܢ̈ܝ#3#‍>‍ ܐܝܣܪܝܠ܂ ܘܥܪܩܘ ܡܢ ܩܕܡ ܡܕܝܢ̈ܝܐ܂ ܘܥܒܕܘ ܠܗܘܢ ܒܢ̈ܝ ܐܝܣܪܝܠ ܒ̈ܬܐ ܒܛܘܪ̈ܐ ܘܡܥܪ̈ܐ/ܘܡܢܪ̈ܐ#2#/ ܘܛܝܪ̈ܐ܂  30:60 ܘܡܐ ܕܙܪܥ ܗܘܐ ܐܝܣܪܝܠ܂ ܣܠܩܝܢ ܗܘܘ ܡܕܝܢ̈ܝܐ ܘܥܡܠܝ̈ܩܝܐ܂ ܘܒܢ̈ܝ ܪܩܡ/ܡܕܝܢ#3#/܂  40:60 ܘܫܪܝܢ ܗܘܘ ܥܠܝܗܘܢ ܘܡܚܒܠܝܢ ܗܘܘ ܟܠܗܿ ܐܪܥܐ ܥܕܡܐ ܠܡܥܠܢܐ ܕܥܐܙܐ܂ ܘܠܐ ܫܒܩܝܢ ܗܘܘ ܠܐܝܣܪܝܠ/ܠܒܢ̈ܝ ܐܝܣܪܝܠ#3#/ ܕܢܚܘܢ ܬܘܪ̈ܐ ܘܐܡܪ̈ܐ ܘܚܡܪ̈ܐ܂  50:60 ܡܛܠ ܕܗܢܘܢ ܘܒܥܝܪܗܘܢ ܘܡܫ̈ܟܢܝܗܘܢ ܐܬܝܢ ܗܘܘ ܐܝܟ ܩܡܨܐ ܣܓܝܐܐ܂ ܘܠܗܘܢ ܘܠܓܡ̈ܠܝܗܘܢ ܠܝܬ ܗܘܐ ܡܢܝܢ܂ ܘܥܠܘ ܠܐܪܥܐ ܠܡܚܒܠܘܬܗܿ܂  60:60 ܘܐܬܬܙܝܥ ܛܒ ܐܝܣܪܝܠ ܡܢ ܩܕܡ ܡܕܝܢ̈ܝܐ܂  70:60 ܘܙܥܩܘ/ܘܐܙܥܩܘ#3#/ ܒܢܝ ܐܝܣܪܝܠ ܠܡܪܝܐ܂ ܥܠ ܨܒܘܬܐ ܕܡܕܝܢ܂  80:60 ܘܫܕܪ ܡܪܝܐ ܠܓܒܪܐ ܢܒܝܐ ܠܘܬ ܒ̈ܢܝ ܐܝܣܪܝܠ ܘܐܡܪ ܠܗܘܢ܂ ܗܟܢܐ ܐܡܪ ܡܪܝܐ ܐܠܗܐ ܕܐܝܣܪܝܠ܂ ܐܢܐ ܐܣܩܬܟܘܢ ܡܢ ܐܪܥܐ ܕܡܨܪܝܢ܂ ܘܐܦܩܬܟܘܢ ܡܢ ܒܝܬ ܥܒܕܘܬܐ܂  90:60 ܘܦܨܝܬܟܘܢ ܡܢ ܐܝܕܐ ܕܡܨܪ̈ܝܐ܂ ܘܡܢ ܐܝܕܐ ܕܟܠܗܘܢ ܐ̈ܠܘܨܝܟܘܢ܂ ܘܐܘܒܕܬ ܐܢܘܢ ܡܢ ܩܕܡܝܟܘܢ܂ ܘܝܗܒܬ ܠܟܘܢ ܐܪܥܗܘܢ܂  01:60 ܘܐܡܪܬ ܠܟܘܢ ܕܐܢܐ ܐܢܐ ܡܪܝܐ ܐܠܗܟܘܢ܂ ܠܐ ܬܕܚܠܘܢ ܠܐ̈ܠܗܐ ܕܐܡܘܪ̈ܝܐ ܕܝܬܒܝܢ ܐܢܬܘܢ ܒܐܪܥܗܘܢ܂ ܘܠܐ ܫܡܥܬܘܢ ܒܩܠܝ܂  11:60 ܘܐܬܐ ܡܠܐܟܗ ܕܡܪܝܐ ܘܐܝܬܒ ܬܚܝܬ ܒܛܡܬܐ܂ ܕܐܝܬ ܒܥܘܦܪܐ ܩܪܝܬܗ ܕܝܘܐܫ ܐܒܘܗܝ/ܐܚܘܗܝ#3#/ ܕܥܙܪܝ ܘܓܕܥܘܢ ܒܪܗ܂ ܚܒܛ ܗܘܐ ܚ̈ܛܐ ܒܓܬ ܕܢܥܪܘܩ ܡܢ ܩܕܡ ܡܕܝܢ̈ܝܐ܂  21:60 ܘܐܬܚܙܝ ܠܗ ܡܠܐܟܗ ܕܡܪܝܐ ܘܐܡܪ ܠܗ܂ ܡܪܝܐ ܓܢܒܪ ܚܝܠܐ ܥܡܟ܂  31:60 ܘܐܡܪ ܠܗ ܓܕܥܘܢ܂ ܒܥܐ ܐܢܐ ܡܢܟ ܡܪܝ܂ ܐܢ ܐܝܬ ܡܪܝܐ ܥܡܢ܂ ܠܡܢܐ ܓܕܫ ܠܢ ܗܠܝܢ ܟܘܠܗܝܢ܂ ܘܐܝܟܐ ܐܢܝ̈ܢ ܟܠܗܝܢ ܬܕܡܪ̈ܬܗ ܕܐܫܬܥܝܘ ܠܢ ܐ̈ܒܗܝܢ܂ ܘܐܡܪܘ ܠܢ܂ ܕܡܢ ܡܨܪܝܢ ܐܦܩܢ ܡܪܝܐ܂ ܘܗܫܐ ܫܒܩܢ ܡܪܝܐ ܘܐܫܠܡܢ ‍<‍ܡܪܝܐ#3#‍>‍ ܒܐܝܕܐ ܕܡܕܝܢ̈ܝܐ܀  41:60 ܘܐܬܦܢܝ ܥܠܘܗܝ ܡܪܝܐ܂ ܘܐܡܪ ܠܗ܂ ܙܠ ܒܚܝܠܟ ܗܢܐ܂ ܘܐܢܬ/ܡܛܠ ܕܐܢܬ#3#/ ܬܦܪܘܩ ܠܐܝܣܪܝܠ ܡܢ ܐܝܕܐ ܕܡܕܝܢ̈ܝܐ܂ ܗܐ ܫܕܪܬܟ܂  51:60 ܐܡܪ ܠܗ܂ ܒܥܐ ܐܢܐ ܡܢܟ ܡܪܝ܂ ܒܡܢܐ ܐܦܪܩܝܘܗܝ ܠܐܝܣܪܝܠ܂ ܕܗܐ ܫܪܒܬܝ ܒܨܝܪܐ ܗܝ ܒܡܢܫܐ܂ ܘܐܢܐ ܙܥܘܪܐ ܐܢܐ ܕܒܝܬ ܐܒܝ܂  61:60 ܘܐܡܪ ܠܗ ܡܪܝܐ܂ ܐܢܐ ܐܗܘܐ ܥܡܟ܂ ܘܬܚܪܘܒ ܠܡܕܝܢ̈ܝܐ ܐܝܟ ܓܒܪܐ ܚܕ܂  71:60 ܘܐܡܪ ܠܗ܂ ܐܢ ܐܫܟܚܬ ܪ̈ܚܡܐ ܒܥܝܢ̈ܝܟ܂ ܥܒܕ ܠܝ ܐܬܐ܂ ܘܐܕܥ ܕܐܢܬ ܡܡܠܠ ܥܡܝ܂  81:60 ܠܐ/ܕܠܐ#3#/ܘܠܐ#3#/ ܬܦܪܘܩ ܡܟܐ ܥܕܡܐ ܕܐܬܐ ܠܘܬܟ܂ ܘܐܦܩ ܫܪܘܬܝ ܐܣܝܡ ܩܕܡܝܟ܂ ܘܐܡܪ ‍<‍ܠܗ#3#‍>‍܂ ܐܢܐ ܐܬܒ ܥܕܡܐ ܕܬܐܬܐ܂  91:60 ܘܓܕܥܘܢ ܥܠ ܥܒܕ ܓܕܝܐ ܕܥܙ̈ܐ ܘܣܐܬܐ ܕܩܡܚܐ ܦܛܝܪܐ܂ ܘܒܣܪܐ ܣܡ ܒܣܠܐ܂ ܘܡܨܠܠܐ ܐܪܡܝ ܒܩܣܛܐ܂ ܘܐܦܩ ܠܗ/ܠܒܪ#3#/ ܬܚܝܬ ܒܛܡܬܐ ܘܩܪܒ ܠܗ܂  02:60 ܘܐܡܪ ܠܗ܂ ܡܠܐܟܗ ܕܡܪܝܐ܂ ܣܒ ܒܣܪܐ ܘܦܛܝܪܐ ܣܝܡ ܥܠ ܟܐܦܐ܂ ܘܡܨܠܠܐ ܐܫܘܕ ܥܠܝܗ܂ ܘܥܒܕ ܗܟܢܐ܂  12:60 ܘܐܘܫܛ ܡܠܐܟܗ ܕܡܪܝܐ ܒܪܝܫ ܚܘܛܪܐ ܕܒܐܝܕܗ܂ ܘܩܪܒ ܠܒܣܪܐ ܘܠܦܛܝܪܐ܂ ܘܣܠܩܬ ܢܘܪܐ ܡܢ ܟܐܦܐ܂ ܘܐܟܠܬ ܒܣܪܐ ܘܦܛܝܪܐ܂ ܘܡܠܐܟܗ ܕܡܪܝܐ ܐܬܓܠܙ ܡܢ ܨܐ̈ܕܘܗܝ܂  22:60 ܘܚܙܐ ܓܕܥܘܢ ܕܡܠܐܟܗ ܗܘ ܕܡܪܝܐ܂ ܘܐܡܪ ܓܕܥܘܢ܂ ܐܘܢ ܡܪܝܐ ܐܠܗܐ܂ ܕܚܙܝܬ ܡܠܐܟܗ ܕܡܪܝܐ/ܕܐܠܗܐ#3#/ ܐ̈ܦܝܢ ܒܐ̈ܦܝܢ܂  32:60 ܘܐܡܪ ܠܗ ܡܪܝܐ܂ ܫܠܡ ܠܟ܂ ܠܐ ܬܕܚܠ܂ ܠܐ ܡܐܬ ܐܢܬ܂  42:60 ܘܒܢܐ ܬܡܢ ܓܕܥܘܢ ܡܕܒܚܐ ܠܡܪܝܐ܂ ܘܩܪܝܗܝ ܡܪܝܐ ܫܠܡܐ ܥܕܡܐ ܠܝܘܡܢܐ܂ ܘܥܕܟܝܠ ܒܥܘܦܪܐ ܗܘܐ ܩܪܝܬܐ ܕܐܒܘܗܝ ܕܥܙܪܝ܀܀  52:60 ܘܗܘܐ ܒܝܘܡܐ ܗܘ܂ ܘܐܡܪ ܠܗ ܡܪܝܐ܂ ܣܒ ܬܘܪܐ ܕܐܒܘܟ ܘܬܘܪܐ ܐܚܪܢܐ ܒܪ ܫܒܥ ܫ̈ܢܝܢ܂ ܘܣܚܘܦ ܡܕܒܚܗ ܕܒܥܠܐ ܦܬܟܪܗ ܕܐܒܘܟ܂ ܘܐܣܬܪܐ ܕܩܝܡܐ ܥܠܘܗܝ ܦܣܩ܂  62:60 ܘܒܢܝ ܡܕܒܚܐ ܠܡܪܝܐ ܐܠܗܟ܂ ܥܠ ܪܝܫ ܬܘܩܦܐ ܗܢܐ ܒܣܕܪܐ܂ ܘܣܒ ܬܘܪܐ ܐܚܪܢܐ܂ ܘܐܣܩ ܥܠܘܗܝ ܥܠܬܐ ܘܩܝܣ̈ܐ/ܕܩܝ̈ܣܐ#3#/܂ ܒܩܝܣ̈ܐ ܕܐܣܬܪܐ ܕܡܦܣܩ ܐܢܬ܂  72:60 ܘܕܒܪ ܓܕܥܘܢ ܥܣܪܐ ܓܒܪ̈ܝܢ ܡܢ ܥܒ̈ܕܘܗܝ܂ ܘܥܒܕ ܐܝܟ ܕܐܡܪ ܠܗ ܡܪܝܐ܂ ܘܡܛܠ ܕܕܚܠ ܗܘܐ ܡܢ ܒܝܬ ܐܒܘܗܝ ܘܡܢ ܐܢܫ̈ܝ ܩܪܝܬܐ܂ ܕܢܥܒܕ ܒܐܝܡܡܐ ܥܒܕ ܒܠܠܝܐ܂  82:60 ܘܩܕܡܘ ܐܢܫ̈ܝ ܩܪܝܬܐ ܒܨܦܪܐ܂ ܘܚܙܝܢ ܕܥܩܝܪ ܡܕܒܚܗ ܕܒܥܠܐ܂ ܘܐܣܬܪܐ ܕܥܠܘܗܝ ܡܦܣܩܐ܂ ܘܬܘܪܐ ܐܚܪܢܐ ܡܣܩ ܥܠ ܡܕܒܚܐ ܐܚܪܢܐ ܕܒܢܐ܂  92:60 ܘܐܡܪܝܢ ܓܒܪ ܠܚܒܪܗ܂ ܡܢܘ ܥܒܕ ܥܒܝܕܬܐ ܗܕܐ܂ ܘܫܐܠܘ ܘܥܩܒܘ܂ ܘܐܡܪܝܢ ܓܕܥܘܢ ܒܪ ܝܘܐܫ ܥܒܕ ܥܒܝܕܬܐ ܗܕܐ܂  03:60 ܘܐܡܪܘ ܐܢܫ̈ܝ ܩܪܝܬܐ ܠܝܘܐܫ܂ ܐܦܩ ܒܪܟ ܢܡܘܬ܂ ܕܥܩܪ ܡܕܒܚܗ ܕܒܥܠܐ ܘܦܣܩ ܐܣܬܪܐ ܕܥܠܘܗܝ܂  13:60 ܘܐܡܪ ܝܘܐܫ ܠܟܘܠ ܕܩܡܘ ܥܠܘܗܝ܂ ܐܢܬܘܢ ܕܝܢܝܢ ܐܢܬܘܢ ܥܠ ܐ̈ܦܝ ܒܥܠܐ܂ ܐܘ ܐܢܬܘܢ ܡܦܨܝܢ ܐܢܬܘܢ ܠܗ܂ ܡܢܘ ܕܕܐܢ ܥܠ ܐ̈ܦܘܗܝ ܥܕܡܐ ܠܨܦܪܐ ܢܡܘܬ܂ ܐܢ ܐܠܗܐ ܗܘ ܢܕܘܢ ܥܠ ܐ̈ܦܝ ܢܦܫܗ܂ ܥܠ ܕܥܩܪ ܡܕܒܚܗ܂  23:60 ܘܩܪܝܗܝ ܒܝܘܡܐ ܗܘ ܢܕܘܒܥܝܠ܂ ܘܐܡܪ ܢܕܘܢܝܘܗܝ ܒܥܠܐ ܥܠ ܕܥܩܪ ܡܕܒܚܗ܀  33:60 ܘܟܠܗܘܢ ܡܕܝܢܝ̈ܐ ܘܥܡܠܩ̈ܝܐ ܘܒܢ̈ܝ ܪܩܡ܂ ܐܬܟܢܫܘ ܐܟܚܕܐ܂ ܘܥܒܪܘ ܘܫܪܘ ܒܥܘܡܩܐ ܕܐܝܙܪܥܝܠ܂  43:60 ܘܪܘܚܗ ܕܡܪܝܐ ܠܒܫܬ ܠܓܕܥܘܢ܂ ܘܩܥܐ/ܘܩܪܐ#2܂3#/ ܒܫܝܦܘܪܐ܂ ܘܩܪܐ ܐܝܙܪܥܝܠ ܒܬܪܗ܂  53:60 ܘܐܝܙ̈ܓܕܘܗܝ ܫܕܪ ܒܟܠܗ ܡܢܫܐ܂ ܘܩܥܘ ܐܦ ܗܢܘܢ ܒܬܪܗ܂ ܘܐܝܙ̈ܓܕܘܗܝ ܫܕܪ/ܥܒܪܘ#3#/ ܐܦ ܥܠ ܐܫܝܪ܂ ܘܥܠ ܙܒܘܠܘܢ ܘܥܠ ܢܦܬܠܝ܂ ܘܣܠܩܘ ܠܐܘܪܥܗܘܢ܂  63:60 ܘܐܡܪ ܓܕܥܘܢ ܠܡܪܝܐ܂ ܐܢܗܘ ܕܦܪܩ ܐܢܬ ܒܐ̈ܝܕܝ ܠܐܝܣܪܝܠ ܐܝܟܢܐ ܕܐܡܪܬ܂  73:60 ܗܐ ܣܐܡ ܐܢܐ ܓܙܬܐ ܕܥܡܪܐ ܒܐܕܪܐ܂ \ܐܢ ܢܗܘܐ /ܘܢܗܘܐ#3#/ ܛܠܐ ܥܠ ܓܙܬܐ ܒܠܚܘܕܝܗ܂ ܘܥܠ ܟܘܠܗܿ ܐܪܥܐ ܝܒܫܐ܂ ܝܕܥ ܐܢܐ ܕܦܪܩ ܐܢܬ ܒܐ̈ܝܕܝ ܠܐܝܣܪܝܠ ܐܝܟܢܐ ܕܐܡܪܬ܂  83:60 ܘܗܘܐ ܗܟܢܐ܂ ܘܩܕܡ ܒܬܪ ܝܘܡܐ ܘܥܨܪܗܿ ܠܓܙܬܐ܂ ܘܐܡܨܝ ܛܠܐ \ܡܢ ܓܙܬܐ /ܡܢܗ#3#/ ܡܠܐ ܠܩܢܐ ܡ̈ܝܐ܂  93:60 ܘܐܡܪ ܓܕܥܘܢ ܠܐܠܗܐ/ܠܡܪܝܐ#3#/܂ ܠܐ ܢܬܚܡܬ ܪܘܓܙܟ ܥܠܝ܂ ܘܐܡܠܠ ܗܕܐ ܙܒܢܬܐ ܒܠܚܘܕ܂ ܐܢܣܐ ܬܘܒ ܙܒܢܬܐ ܗܕܐ ܒܓܙܬܐ܂ ܢܗܘܐ ܝܒܫܐ ܥܠ ܓܙܬܐ ܒܠܚܘܕܝܗ܂ ܘܥܠ ܟܠܗܿ ܐܪܥܐ ܢܗܘܐ ܛܠܐ܂  04:60 ܘܥܒܕ ܐܠܗܐ ܒܠܠܝܐ ܗܘ ܗܟܢܐ܂ ܘܗܘܐ ܝܒܫܐ ܥܠ ܓܙܬܐ ܒܠܚܘܕܝܗ܂ ܘܥܠ ܟܠܗܿ ܐܪܥܐ ܗܘܐ ܛܠܐ܂  10:70 ܘܩܕܡ ܢܕܘܒܥܠ ܕܗܘܝܘ ܓܕܥܘܢ ܘܟܠܗ ܥܡܐ ܕܥܡܗ܂ ܘܫܪܘ ܥܠ ܥܝܢ ܚܕܪ܂ ܘܡܫܪܝܬܐ ܕܡܕܝܢ ܗܘܬ ܠܗܿ ܡܢ ܓܪܒܝܐ ܕܓܒܥܬ ܪܡܬܐ܂ ܒܥܘܡܩܐ܂  20:70 ܘܐܡܪ ܡܪܝܐ ܠܓܕܥܘܢ܂ ܣܓܝ ܗܘ ܥܡܐ ܗܢܐ ܕܥܡܟ܂ ܕܐܫܠܡ/ܘܐܫܠܡ#2#/ ܐܢܘܢ ܠܡܕܝ̈ܢܝܐ ܒܐ̈ܝܕܟܘܢ܂ ܕܠܐ ܢܫܬܒܗܪ ܐܝܣܪܐܝܠ ܘܢܐܡܪ ܐܝܕܝ ܗܘ ܙܟܝܬܢܝ܂  30:70 ܗܫܐ ܩܪܝ ܒܐ̈ܕܢܝ ܥܡܐ ܘܐܡܪ܂ ܡܢ ܕܕܚܝܠ ܘܪܬܝܬ܂ ܢܦܘܫ ܠܗ ܘܢܗܦܘܟ ܡܢ ܛܘܪܐ ܕܓܠܥܕ܂ ܘܗܦܟ ܡܢ ܥܡܐ ܥܣܪ̈ܝܢ ܘܬܪ̈ܝܢ ܐ̈ܠܦܝܢ ‍<‍ܒܠܚܘܕ#3#‍>‍܂ ܘܥܣܪܐ ܐ̈ܠܦܝܢ ܐܫܬܚܪܘ܂  40:70 ܘܐܡܪ ܡܪܝܐ ܠܓܕܥܘܢ܂ ܬܘܒ ܣܓܝ ܗܘ ܥܡܐ ܗܢܐ ‍<‍ܥܡܟ#3#‍>‍܂ ܐܚܬ ܐܢܘܢ ܠܡ̈ܝܐ܂ ܘܐܒܩܐ ܐܢܘܢ ܠܟ ܬܡܢ܂ ܘܠܡܢ ܕܐܡܪ ܠܟ ܕܗܘ/ܕܗܢܐ#3#/ ܢܐܙܠ ܥܡܟ܂ ܗܘ ܢܐܙܠ ܥܡܟ ܘܠܡܢ ܕܐܡܪ ܠܟ ܕܗܘ ܠܐ ܢܐܙܠ ܥܡܟ܂ ܗܘ ܠܐ ܢܐܙܠ ܥܡܟ܂  50:70 ܘܐܚܬܗ ܠܥܡܐ ܠܡ̈ܝܐ܂ ܘܐܡܪ ܡܪܝܐ ܠܓܕܥܘܢ܂ ܟܠ ܕܠܐܥ/ܕܠܐܝܥ#3#/ ܡ̈ܝܐ ܒܠܫܢܗ܂ ܐܝܟ ܕܠܐܥ/ܕܠܐܝܥ#3#/ ܟܠܒܐ܂ ܐܩܝܡ ܐܢܘܢ ܐܝܟ ܚܕܐ܂ ܘܟܠ ܕܒܪܟ ܥܠ ܒܘܪ̈ܟܘܗܝ ܠܡܫܬܐ ‍<‍ܡܝ̈ܐ#3#‍>‍܂ ܐܩܝܡܝܗܝ ܐܟܚܕܐ܂  60:70 ܘܗܘܐ ܡܢܝܢܐ ܕܐܝܠܝܢ ܕܠܥܝܢ ܒܐ̈ܝܕܗܘܢ ܠܦܘܡܗܘܢ܂ ܬܠܬܡܐܐ ܓܒܪ̈ܝܢ܂ ܘܟܠܗ ܫܪܟܗ ܕܥܡܐ܂ ܒܪܟܘ ܥܠ ܒܘܪ̈ܟܝܗܘܢ ܠܡܫܬܐ ܡ̈ܝܐ܂  70:70 ܘܐܡܪ ܡܪܝܐ ܠܓܕܥܘܢ܂ ܒܗܠܝܢ ܬܠܬܡܐܐ ܓܒܪ̈ܝܢ ܕܠܥܝܢ ܡ̈ܝܐ ܒܐ̈ܝܕܝܗܘܢ ܠܦܘܡܗܘܢ ‍<‍ܒܗܘܢ#3#‍>‍ ܐܦܪܘܩܟܘܢ܂ ܘܐܫܠܡ ‍<‍ܐܢܘܢ#3#‍>‍ ܠܡܕܝܢ̈ܝܐ ܒܐ̈ܝܕܝܟܘܢ܂ ܘܟܠܗ ܥܡܐ ܢܐܙܠܘܢ ܐܢܫ ܠܐܬܪܗ܂  80:70 ܘܢܣܒܘ ܙܘܕܝ̈ܗܘܢ ܟܠܗ ܥܡܐ ܒܐ̈ܝܕܝܗܘܢ܂ ܘܩܪ̈ܢܬܗܘܢ܂ ܘܠܟܠܗܘܢ ܒܢܝ ܐܝܣܪܝܠ ܫܪܐ ܐܢܘܢ ܐܢܫ ܠܝܪܬܘܬܗ ܘܠܡܫܟܢܗ܂ ܘܒܬܠܬܡܐܐ ܓܒܪ̈ܝܢ ܐܬܚܝܠ܂ ܘܡܫܪܝܬܐ ܕܡܕܝܢ ܗܘܬ ܠܗܿ ܠܬܚܬ ܒܥܘܡܩܐ܀  90:70 ܘܗܘܐ ܒܠܠܝܐ ܗܘ܂ ܘܐܡܪ ܠܗ ܡܪܝܐ܂ ܩܘܡ ܚܘܬ ܠܡܫܪܝܬܐ ܡܛܠ ܕܐܫܠܡܬܗܿ ܒܐ̈ܝܕܝܟ܂  01:70 ܘܐܢ ܕܚܠ ܐܢܬ ܠܡܚܬ܂ ܚܘܬ ܐܢܬ ܘܦܐܪܐ ܥܠܝܡܟ ܠܡܫܪܝܬܐ܂  11:70 ܘܬܫܡܥ ܡܕܡ ܕܡܡܠܠܝܢ܂ ܘܗܝܕܝܢ ܢܬܚ̈ܝܠܢ ܐ̈ܝܕܝܟ܂ ܘܢܚܬ ܠܡܫܪܝܬܐ/ܥܠ ܡܫܪܝܬܐ#3#/ ܗܘ ܘܦܐܪܐ ܥܠܝܡܗ܂ ܥܠ ܪܝܫ ܚܡܫܝܢ ܕܒܡܫܪܝܬܐ܂  21:70 ܘܡܕܝܢ/ܕܡܕܝܢ#3#/ ܘܥܡܠܝܩ ܘܟܠܗܘܢ ܒܢ̈ܝ ܪܩܡ܂ ܢܦܠܘ ܒܥܘܡܩܐ ܐܝܟ ܩܡܨܐ ܣܓܝܐܐ܂ ܘܠܗܘܢ ܘܠܓܡ̈ܠܝܗܘܢ ܠܝܬ ‍<‍ܗܘܐ#3#‍>‍ ܡ̈ܢܝܢ܂ ܐܝܟ ܚܠܐ ܕܥܠ ܣܦܬܗ ܕܝܡܐ ܣܘܓܐܐ܂  31:70 ܘܐܬܐ ܓܕܥܘܢ ܘܚܙܐ ܓܒܪܐ/ܠܓܒܪܐ#3#/ ܡܫܬܥܐ/ܕܡܫܬܥܐ#3#/ ܠܚܒܪܗ ܚܠܡܐ ܘܐܡܪ ܠܗ܂ ܚܙܝܬ ܒܚܠܡܝ ܟܘܟܐ ܕܠܚܡܐ ܕܣܥܪ̈ܐ ܡܬܗܦܟ ܒܡܫܪܝܬܐ ܕܡܕܝܢ܂ ܘܡܛܝ ܥܕܡܐ ܠܡܫܟܢܐ ܘܗܦܟܗ ܠܥܠ ܘܢܦܠ ܡܫܟܢܐ܂  41:70 ܥܢܐ ܚܒܪܗ ܘܐܡܪ ܠܗ܂ ܠܐ ܐܝܬܝܗ ܗܕܐ܂ ܐܠܐ ܐܢ ܚܪܒܗ ܕܓܕܥܘܢ ܒܪ ܝܘܐܫ ܓܢܒܪܐ/ܓܒܪܐ#3#/ ܕܐܝܣܪܝܠ ܕܐܫܠܡ ܐܠܗܐ ܒܐܝܕܗ ܠܡܫܪܝܬܐ ܕܡܕܝܢ܂  51:70 ܘܟܕ ܫܡܥ ܓܕܥܘܢ ܬܫܥܝܬܗ ܕܚܠܡܐ ܘܦܫܪܗ܂ ܣܓܕ ܘܗܦܟ ܠܡܫܪܝܬܐ ܕܐܝܣܪܝܠ܂ ܘܐܡܪ܂ ܩܘܡܘ ܡܛܠ ܕܐܫܠܡ ܡܪܝܐ ܒܐ̈ܝܕܝܟܘܢ ܠܡܫܪܝܬܐ ܕܡܕܝܢ܂  61:70 ܘܦܠܓ ܬܠܬܡܐܐ ܓܒܪ̈ܝܢ ܠܬܠܬܐ/ܬܠܬܐ#3#/ ܪ̈ܫܝܢ܂ ܘܐܘܚܕ ܩܪ̈ܢܬܐ ܒܐ̈ܝܕܝܗܘܢ ܕܟܘܠܗܘܢ܂ ܘܩ̈ܘܠܐ ܣܪ̈ܝܩܬܐ ܘܠܡܦܐ̈ܕܐ ܒܓܘ ܩܘ̈ܠܐ܂  71:70 ܘܐܡܪ ܠܗܘܢ܂ ܠܝ ܚܙܘ ܘܗܟܢܐ ܥܒܕܘ܂ ܗܐ ܥܐܠ ܐܢܐ ܒܓܘ ܡܫܪܝܬܐ܂ ܐܝܟܢܐ ܕܥܒܕ ܐܢܐ ܗܟܢܐ ܥܒܕܘ܂  81:70 ܘܩܪܐ ܐܢܐ ܒܫܝܦܘܪܐ ܐܢܐ ܘܟܠܗ ܥܡܐ ܕܥܡܝ܂ ܘܩܪܘ ܐܦ ܐܢܬܘܢ ܒܫܝܦܘܪܐ ܒܚܕܪ̈ܝ ܟܠܗܿ ܡܫܪܝܬܐ܂ ܘܐܡܪܘ ܚܪܒܐ ܠܡܪܝܐ ܘܠܓܕܥܘܢ܂  91:70 ܘܥܠ ܓܕܥܘܢ ܘܡܐܐ ܓܒܪ̈ܝܢ ܕܥܡܗ/ܥܡܗ#3#/ ܒܪܝܫ ܡܫܪܝܬܐ ܒܡܛܪܬܐ ܡܨܥܝܬܐ܂ ܘܡܩܡܘ ܐܩܝܡ ܠܢܛܘܪ̈ܐ/ܢܛܘܪ̈ܐ#2܂3#/܂  02:70 ܘܩܪܘ ܬܠܬܡܐܐ ܪ̈ܫܝܢ ܒܩܪ̈ܢܬܐ ܘܬܒܪܘ ܩ̈ܘܠܐ܂ ܘܐܚܕܘ ܒܣ̈ܡܠܝܗܘܢ ܠܡܦܐ̈ܕܐ܂ ܘܒܝܡܝ̈ܢܝܗܘܢ ܩܪ̈ܢܬܐ ܕܢܩܪܘܢ ‍<‍ܒܗܝܢ#3#‍>‍܂ ܘܩܪܘ ܚܪܒܐ ܠܡܪܝܐ ܘܠܓܕܥܘܢ܂  12:70 ܘܩܡܘ ܐܢܫ ܒܕܘܟܬܗ ܚܕܪ̈ܝ ܡܫܪܝܬܐ܂ ܘܪܗܛܬ ܟܘܠܗܿ ܡܫܪܝܬܐ܂ ܘܝܒܒܘ ܘܥܪܩܘ܂  22:70 ܘܩܪ̈ܝ ܬܠܬܡܐܐ ܩܪ̈ܢܢ܂ ܘܣܡ ܡܪܝܐ ܚܪܒܗ ܕܓܒܪܐ ܒܚܒܪܗ ܒܟܘܠܗܿ ܡܫܪܝܬܐ܂ ܘܥܪܩܬ ܟܘܠܗܿ ܡܫܪܝܬܐ ܥܕܡܐ ܠܒܝܬ ܫܒ̈ܛܐ ܘܠܨܕܕܬ/ܘܠܨܪܪܬ#3#/ ܘܥܕܡܐ ܠܣܦܬܐ ܕܐܒܠ ܡܚܘܠܐ ܕܥܠ ܝܛܒܬ܂  32:70 ܘܩܥܘ ܒܢ̈ܝ ܐܝܣܪܝܠ ܡܢ ܢܦܬܠܝ ܘܡܢ ܐܫܝܪ܂ ܘܡܢ ܟܠܗ ܡܢܫܐ܂ ܘܪܕܦܘ ܒܬܪ ܡܕܝܢ܂  42:70 ܘܐ̈ܝܙܓܕܐ ܫܕܪ ܓܕܥܘܢ ܒܟܠܗ ܛܘܪܐ ܕܐܦܪܝܡ܂ ܘܐܡܪ܂ ܚܘܬܘ ܠܐܘܪܥܐ/ܠܐܪܥܐ#2܂3#/ ܕܡܕܝܢ܂ ܘܐܚܘܕܘ ܡ̈ܝܐ ܥܕܡܐ ܠܒܝܬ ܒܪܐ ܕܥܠ ܓܢܒ ܝܘܪܕܢܢ܂ ܘܩܥܘ ܟܠܗܘܢ ܕܒܝܬ ܐܦܪܝܡ ܘܐܚܕܘ ܡ̈ܝܐ ܥܕܡܐ ܠܒܝܬ ܒܪܐ ܕܝܘܪܕܢܢ܂  52:70 ܘܐܚܕܘ ܠܬܪ̈ܝܢ ܪ̈ܘܪܒܢܐ ܕܡܕܝܢ܂ ܠܥܘܪܝܒ ܘܠܙܝܒ܂ ܘܩܛܠܘܗܝ ܠܥܘܪܝܒ ܒܨܘܪ܂ ܘܠܙܝܒ ܩܛܠܘ \ܒܝܬ ܩܒܪܒ /ܒܝܬ ܩܪܩܒ#3#/܂ ܘܪܕܦܘ ܠܡܕܝܢ/ܒܬܪ ܡܕܝܢ#3#/܂ ܘܠܪ̈ܫܝܗܘܢ ܕܥܘܪܝܒ ܘܕܙܝܒ/ܘܙܝܒ#3#/ ܐܝܬܝܘ ܠܓܕܥܘܢ ܠܥܒܪܐ ܕܝܘܪܕܢܢ܂  10:80 ܘܐܡܪܝܢ ܠܗ ܕܒܝܬ ܐܦܪܝܡ ܠܡܢܐ ܥܒܕܬ ܗܟܢܐ܂ ܘܠܐ ܩܪܝܬܢ ܟܕ ܐܙܠ ܐܢܬ ܠܡܬܟܬܫܘ ܥܡ ܡܕܝܢ܂ ܘܢܨܝܢ ܗܘܘ ܥܡܗ ܩܫܝܐܝܬ܂  20:80 ܐܡܪ ܠܗܘܢ ‍<‍ܓܕܥܘܢ#2#‍>‍܂ ܡܢܐ ܥܒܕܬ ܗܫܐ ܐܟܘܬܟܘܢ܂ ܠܐ ܗܘܐ ܛܒ ܒܘܥܪܗ ܕܐܦܪܝܡ ܡܢ ܩܛܦܗ ܕܐܝܙܪܥܝܠ/ܕܐܝܣܪܝܠ#3#/܂ ܘܒܐܝܙܪܥܝܠ  30:80 ܒܐ̈ܝܕܝܟܘܢ ܐܫܠܡ ܐܠܗܐ ܠܬܪ̈ܝܢ ܪ̈ܘܪܒܢܐ ܕܡܕܝܢ܂ ܠܥܘܪܝܒ ܘܠܙܝܒ܂ ܘܡܢܐ/ܘܒܡܢܐ#3#/ ܐܫܟܚܬ ܕܐܥܒܕ ܐܟܘܬܟܘܢ܂ ܗܝܕܝܢ ܦܪܩܬ ܚܡܬܗܘܢ ܡܢܗ܂ ܟܕ ܐܡܪ ܦܬܓܡܐ ܗܢܐ܀܂  40:80 ܘܐܬܐ ܓܕܥܘܢ ܠܝܘܪܕܢܢ܂ ܘܥܒܪ ܗܘ ܘܬܠܬܡܐܐ ܓܒܪ̈ܝܢ ܕܥܡܗ ܪܗܛܝܢ ܘܥܝܝܦܝܢ܂  50:80 ܘܐܡܪ ܠܐܢܫ̈ܝ ܣܟܘܬ܂ ܗܒܘ ܓܪܝܨܬܐ ܓܪܝܨܬܐ ܕܠܚܡܐ ܠܥܡܐ ܕܥܡܝ܂ ܡܛܘܠ ܕܥܝܝܦܝܢ ܐܢܘܢ܂ ܘܐܢܐ ܗܐ ܪܕܦ ܐܢܐ ܒܬܪ ܙܒܚ ܘܨܠܡܢܥ ܡ̈ܠܟܐ ܕܡܕܝܢ܂  60:80 ܐܡܪܝܢ ܠܗ ܪ̈ܘܪܒܢܐ ܕܣܟܘܬ܂ ܗܐ ܐܝܕܗ ܕܙܒܚ ܘܕܨܠܡܢܥ/ܘܨܠܡܢܥ#3#/ ܗܫܐ ܒܐ̈ܝܕܟ ܕܢܬܠ ܠܚܝܠܟ/ܠܥܒ̈ܕܝܟ#3#/ ܠܚܡܐ܂  70:80 ܘܐܡܪ ܠܗܘܢ ܓܕܥܘܢ܂ ܡܛܠ ܗܢܐ ܡܐ ܕܐܫܠܡ ܡܪܝܐ ܠܙܒܚ ܘܠܨܠܡܢܥ ܒܐ̈ܝܕܝ܂ ܐܕܘܫ ܒܣܪܟܘܢ ܥܠ ܟ̈ܘܒܐ ܕܒܡܕܒܪܐ ܘܥܠ ܩܘܪ̈ܛܒܐ܂  80:80 ܘܣܠܩ ܡܢ ܬܡܢ ܠܦܢܘܐܝܠ܂ ܘܐܝܟ ܕܥܢܐܘܗܝ ܐܢܫ̈ܝ ܣܟܘܬ܂ ܗܟܢܐ ܥܢܐܘܗܝ ܐܦ ܐܢܫ̈ܝ ܦܢܘܐܝܠ܂  90:80 ܘܐܡܪ ܐܦ ܠܐ̈ܢܫܝ ܦܢܘܐܝܠ܂ ܡܐ ܕܐܬܝܬ ܒܫܠܡܐ ܐܥܩܪܝܘܗܝ ܠܡܓܕܠܐ ܗܢܐ܂  01:80 ܘܙܒܚ ܘܨܠܡܢܥ ܫܪܝܢ ܒܩܪܩܒ/ܒܩܒܪܒ#2܂3#/܂ ‍<‍ܗܢܘܢ#3#‍>‍ ܘܡܫܪ̈ܝܬܗܘܢ ܥܡܗܘܢ܂ ܐܝܟ ܚܡܫܬܥܣܪ ܐ̈ܠܦܝܢ܂ ܟܠ ܕܐܫܬܚܪܘ ܡܢ ܟܘܠܗܝܢ ܡܫܪ̈ܝܬܐ ܕܒܢ̈ܝ ܡܕܢܚܐ܂ ܘܕܢܦܠܘ ܡܐܐ ܘܥܣܪ̈ܝܢ ܐ̈ܠܦܝܢ ܓܒܪ̈ܝܢ܂ ܫܡ̈ܛܝ ܣܝܦܐ܂  11:80 ܘܣܠܩ ܓܕܥܘܢ ܒܐܘܪܚܐ ܕܫܪ̈ܝܝ ܡܫܟܢܐ܂ ܡܢ ܡܕܢܚܐ ܕܢܟܚ ܘܕܝܒܓܗܐ/ܘܕܢܓܒܗܐ#3#/܂ ܘܡܚܐ ܠܡܫܪܝܬܐ܂ ܘܡܫܪܝܬܐ ܗܘܬ ܒܫܠܝܐ܂  21:80 ܘܥܪܩܘ ܙܒܚ ܘܨܠܡܢܥ܂ ܘܪܕܦܘ ܒܬܪܗܘܢ܂ ܘܐܚܕܘ ܠܬܪ̈ܝܢ ܡ̈ܠܟܐ ܕܡܕܝܢ܂ ܘܠܟܠܗܿ ܡܫܪܝܬܐ ܐܙܝܥ܀  31:80 ܘܗܦܟ ܓܕܥܘܢ ܒܪ ܝܘܐܫ ܡܢ ܩܪܒܐ ܡܢ ܡܣܩܢܐ ܕܚܕܣ܂  41:80 ܘܐܚܕ ܥܠܝܡܐ ܚܕ ܡܢ ܐܢܫ̈ܝܗ ܕܣܟܘܬ܂ ܘܫܐܠܗ܂ ܘܐܟܬܒ ܠܗ ܪ̈ܘܪܒܢܐ ܕܣܟܘܬ ܘܩܫܝܫ̈ܝܗ܂ ܫܒܥܝܢ ܘܫܒܥܐ ܓܒܪ̈ܝܢ܂  51:80 ܘܐܬܐ ܠܘܬ ܐܢܫ̈ܝ ܣܟܘܬ ܘܐܡܪ ܠܗܘܢ܂ ܗܐ ܙܒܚ ܘܨܠܡܢܥ ܕܚܣܕܬܘܢܢܝ ‍<‍ܒܗܘܢ#3#‍>‍ ܘܐܡܪܬܘܢ ܠܝ܂ ܙܒܚ ܘܨܠܡܢܥ ܦܟܝܪܝܢ ܒܐ̈ܝܕܝܟ܂ ܕܢܬܠ ܠܥܒ̈ܕܝܟ ܠܚܡܐ ܕܥܝܝܦܝܢ܂  61:80 ܘܓܪ ܠܣ̈ܒܐ ܕܩܪܝܬܐ ܥܠ ܟ̈ܘܒܐ ܕܒܡܕܒܪܐ ܘܥܠ ܩܘܪ̈ܛܒܐ܂ ܘܐܫܬܢܕ ܒܗܘܢ ܒܐ̈ܢܫܝ ܣܟܘܬ܂  71:80 ܘܡܓܕܠܐ ܕܦܢܘܐܝܠ ܥܩܪ܂ ܘܩܛܠ ܠܐܢܫ̈ܝ ܩܪܝܬܐ܂  81:80 ܘܐܡܪ ܠܙܒܚ ܘܠܨܠܡܢܥ܂ ܐܝܟܐ/ܐܝܟܢܐ#3#/ ܐܢܘܢ ܐܢܫܐ ܕܩܛܠܬܘܢ ܒܬܒܘܪ܂ ܘܐܡܪܝܢ ܠܗ܂ ܐܟܘܬܟ ܐܝܬܝܗܘܢ ܗܘܘ܂ ܐܝܟ ܚܙܘܐ ܕܒܢܝ ܡܠܟܐ܂  91:80 ܘܐܡܪ ܐ̈ܚܝ ܐܢܘܢ ܒܢ̈ܝ ܐܡܝ܂ ܚܝ ܗܘ ܡܪܝܐ ܐܠܗܐ܂ ܕܐܠܘ/ܐܠܘ#3#/ ܐܚܝܬܘܢ ܐܢܘܢ ܠܐ ܩܛܠܬܟܘܢ܂  02:80 ܘܐܡܪ ܠܝܬܪ ܒܘܟܪܗ܂ ܩܘܡ ܩܛܘܠ ܐܢܘܢ ܘܠܐ ܫܡܛ ܛܠܝܐ ܣܝܦܗ ܡܛܠ ܕܕܚܠ ܕܥܕܟܝܠ ܛܠܝܐ ܗܘܐ܂  12:80 ܘܐܡܪ ܙܒܚ ܘܨܠܡܢܥ܂ ܩܘܡ ܐܢܬ ܘܦܓܥ ܒܢ܂ ܘܐܝܟ ܓܒܪܐ ܓܢܒܪܘܬܗ܂ ܘܩܡ ܓܕܥܘܢ ܘܩܛܠ ܠܙܒܚ ܘܠܨܠܡܢܥ܂ ܘܢܣܒ ܣܗܪ̈ܢܐ ܕܐܝܬ ܗܘܘ ܒܨܘܪ̈ܐ ܕܓܡ̈ܠܝܗܘܢ܂  22:80 ܘܐܡܪ̈ܝܢ ܒ̈ܢܝ ܐܝܣܪܝܠ ܠܓܕܥܘܢ܂ ܐܫܬܠܛ ܒܢ ܐܦ ܐܢܬ ܐܦ ܒܪܟ܂ ܐܦ ܒܪ ܒܪܟ܂ ܕܦܪܩܬܢ ܡܢ ܐܝܕܐ ܕܡܕܝܢ܂  32:80 ܐܡܪ ܠܗܘܢ ܓܕܥܘܢ܂ ܠܐ ܐܢܐ ܡܫܬܠܛ ܐܢܐ ܒܟܘܢ܂ ܘܠܐ ܒܪܝ ܡܫܬܠܛ ܒܟܘܢ܂ ܡܪܝܐ ܢܫܬܠܛ ܒܟܘܢ܂  42:80 ܘܐܡܪ ܠܗܘܢ ܓܕܥܘܢ܂ ܐܢܐ ܫܐܠܬܐ ܚܕܐ ܫܐܠ ܐܢܐ ܡܢܟܘܢ܂ ܗܒܘ ܠܝ ܐܢܫ ܚܕ/ܐܢܫ#2#/ ܚܕ ܩܕܫܐ ܡܢ ܒܙܬܗ܂ ܡܛܠ ܕܩܕܫ̈ܐ ܕܕܗܒܐ ܐܝܬ ܗܘܘ ܠܗܘܢ܂ ܡܛܠ ܕܥܪ̈ܒܝܐ ܗܘܘ܂  52:80 ܐܡܪ̈ܝܢ ܠܗ ܝܗܒܝܢܢ ܠܟ܂ ܘܦܪܣ ܡܪܛܘܛܐ ܘܐܪܡܝܘ ܬܡܢ ܐܢܫ ‍<‍ܚܕ ܚܕ#3#‍>‍ ܩܕܫܐ ‍<‍ܕܕܗܒܐ#3#‍>‍ ܡܢ ܒܙܬܗ܂  62:80 ܘܗܘܐ ܡܬܩܠܐ ܕܩ̈ܕܫܐ ܕܕܗܒܐ ܕܫܐܠ܂ ܐܠܦ ܘܫܒܥܡܐܐ ܕܕܗܒܐ܂ ܣܛܪ ܡܢ ܣܗܪ̈ܢܐ ܘܥܩ̈ܐ ܘܠܒ̈ܘܫܐ ܕܐܪܓܘܢܐ ܕܐܝܬ ܗܘܘ ܥܠ ܡ̈ܠܟܐ ܕܡܕܝܢ܂ ܘܣܛܪ ܡܢ ܥܩ̈ܐ ܕܐܝܬ ܗܘܘ ܒܨܘܪ̈ܐ ܕܓܡ̈ܠܝܗܘܢ܂ ܘܢܣܒ ܡܢܗܘܢ ܓܕܥܘܢ܂  72:80 ܘܥܒܕ ܠܘܦܪܐ܂ ܘܐܩܝܡܗ ܒܩܪܝܬܗ ܒܥܘܦܪܐ܂ ܘܛܥܘ ܠܗܘܢ ܒܢ̈ܝ ܐܝܣܪܝܠ ܒܬܪܗ ܬܡܢ ܘܗܘܐ ܠܓܕܥܘܢ ܘܠܒܝܬܗ ܠܬܘܩܠܬܐ܂  82:80 ܘܐܬܬܒܪܘ ܡܕܝ̈ܢܝܐ ܩܕܡ ܒܢ̈ܝ ܐܝܣܪܝܠ܂ ܘܬܘܒ ܠܐ ܐܘܣܦܘ ܕܢܪܝܡܘܢ ܪܝܫܗܘܢ܂ ܘܫܠܝܬ ܐܪܥܐ ܐܪ̈ܒܥܝܢ ܫܢܝ̈ܢ \ܒܝ̈ܘܡܘܗܝ ܕܓܕܥܘܢ /ܒܝܘ̈ܡܝ ܓܕܥܘܢ#3#/܂  92:80 ܘܐܙܠ ܢܕܘܒܥܝܠ ܒܪ ܝܘܐܫ ܘܐܝܬܒ ܒܒܝܬܗ܂  03:80 ܘܠܗ ܠܓܕܥܘܢ ܐܝܬ ܗܘܘ ܫܒܥܝܢ ܒ̈ܢܝܢ܂ ܕܢܦܩܘ ܡܢ ܚܨܗ܂ ܡܛܠ ܕܢܫ̈ܐ ܣ̈ܓܝܐܬܐ ܐܝܬ ܗ̈ܘܝ ܠܗ܂  13:80 ܘܕܪܘܟܬܗ ܕܒܫܟܝܡ ܝܠܕܬ ܠܗ ܒܪܐ܂ ܘܫܡܝ ܫܡܗ ܐܒܝܡܠܟ܀܀  23:80 ܘܡܝܬ ܓܕܥܘܢ/ܢܕܘܒܥܠ#3#/ ܒܪ ܝܘܐܫ ܒܣܝܒܘܬܐ ܛܒܬܐ܂ ܘܐܬܩܒܪ ܒܩܪܝܬܐ ܕܝܘܐܫ ܐܒܘܗܝ ܒܥܘܦܪܐ ܕܐܒܘܗܝ/ܕܐܝܬܝܗ#3#/ ܕܥܙܪܝ܂܀܀܂  33:80 ܘܟܕ ܡܝܬ ܓܕܥܘܢ܂ ܗܦܟܘ ܒܢܝ ܐܝܣܪܝܠ ܘܛܥܘ ܒܬܪ ܒܥܠܐ܂ ܘܥܒܕܘ ܠܗܘܢ ܒܥܠ ܩܝܡܐ ܐܠܗܐ܂  43:80 ܘܠܐ ܐܬܕܟܪܘ ܒ̈ܢܝ ܐܝܣܪܝܠ ܠܡܪܝܐ ܐܠܗܗܘܢ܂ ܕܡܦܨܐ/ܕܗܘ ܡܦܨܐ#3#/ ܠܗܘܢ ܡܢ ܟܘܠܗܘܢ ܒ̈ܥܠܕܒܒܝܗܘܢ ܕܒܚܕܪ̈ܝܗܘܢ/ܕܐܝܬ ܒܚܕܪ̈ܝܗܘܢ#3#/܂  53:80 ܘܠܐ ܥܒܕܘ ܛܝܒܘܬܐ ܥܡ ܒܝܬܗ ܕܢܕܘܒܥܝܠ ܕܗܘܝܘ ܓܕܥܘܢ܂ ܐܝܟ ܟܠܗܿ ܛܝܒܘܬܐ ܕܥܒܕ \ܥܡ ܐܝܣܪܝܠ/ ܒܐܝܣܪܝܠ#2#/܀܀  10:90 ܘܐܙܠ ܐܒܝܡܠܟ ܒܪ ܢܕܘܒܥܠ ܠܫܟܝܡ ܠܘܬ ܐܚ̈ܐ ܕܐܡܗ܂ ܘܐܡܪ ܠܗܘܢ ܘܠܟܠܗܿ ܫܪܒܬܐ ܕܒܝܬ ܐܒܘܗ ܕܐܡܗ܂  20:90 ܐܡܪ ܩܕܡ ܟܠܗܘܢ ܡܪ̈ܝܗ ܕܫܟܝܡ܂ ܡܢܐ ܦܩܚ ܠܟܘܢ܂ ܕܢܫܬܠܛܘܢ ܒܟܘܢ ܫܒܥܝܢ ܓܒܪ̈ܝܢ ܒܢ̈ܘܗܝ ‍<‍ܟܠܗܘܢ#3#‍>‍ ܕܢܕܘܒܥܝܠ܂ ܐܘ ܕܢܫܬܠܛ ܒܟܘܢ ܚܕ ܓܒܪ܂ ܘܐܬܕܟܪܘ ܕܓܪܡܟܘܢ ܐܢܐ ܘܒܣܪܟܘܢ܂  30:90 ܘܐܡܪܘ ܐ̈ܚܐ ܕܐܡܗ ܩܕܡ ܟܘܠܗܘܢ ܡܪ̈ܝܗ ܕܫܟܝܡ ܥܠܘܗܝ ܟܠܗܝܢ ܡ̈ܠܐ ܗܠܝܢ܂ ܘܐܨܛܒܝ ܠܒܗܘܢ ܒܬܪ ܐܒܝܡܠܟ܂ ܘܐܡܪܝܢ ܐܚܘܢ ܗܘ܂  40:90 ܘܝܗܒܘ ܠܗ ܫܒܥܝܢ ܕܟܣܦܐ ܡܢ ܒܝܬ ܒܥܠ ܩܝܡܐ܂ ܘܐܓܪ ܒܗܘܢ ܐܒܝܡܠܟ ܐܢܫܐ/ܠܐܢܫܐ#3#/ ܣܪ̈ܝܩܐ ܘܦܚ̈ܙܐ܂ ܘܐܙܠܘ ܒܬܪܗ܂  50:90 ܘܥܠ ܠܒܝܬ ܐܒܘܗܝ ܠܥܘܦܪܐ܂ ܘܩܛܠ ܠܐ̈ܚܘܗܝ ܒܢ̈ܘܗܝ ܕܢܕܘܒܥܝܠ ܫܒܥܝܢ ܓܒܪ̈ܝܢ ܥܠ ܟܐܦܐ ܚܕܐ܂ ܘܐܫܬܚܪ ܝܘܬܡ ܒܪ ܢܕܘܒܥܝܠ ܙܥܘܪܐ ܡܛܠ ܕܐܬܛܫܝ܂  60:90 ܘܐܬܟܢܫܘ ܟܠܗܘܢ ܡܪ̈ܝܗ ܕܫܟܝܡ ܘܟܘܠܗ ܥܡܐ ܕܒܝܬ ܡܠܘ܂ ܘܐܙܠܘ ܘܐܩܝܡܘ ܠܐܒܝܡܠܟ ܕܢܗܘܐ ܥܠܝܗܘܢ ܡܠܟܐ܂ ܥܠ ܓܢܒ ܒܠܘܛܐ ܕܡܨܦܝܐ/ܕܒܡܨܦܝܐ#3#/ ܕܐܝܬ ܒܫܟܝܡ܂  70:90 ܘܚܘܝܘ ܠܝܘܬܡ܂ ܘܣܠܩ ܘܩܡ ܒܪܝܫ ܛܘܪܐ ܕܓܪܙܝܡ܂ ܘܐܪܝܡ ܩܠܗ ܘܐܡܪ܂ ܫܘܡܥܘܢܝ ܡܪ̈ܝܗ ܕܫܟܝܡ ܕܢܫܡܥܟܘܢ ܐܠܗܐ܂  80:90 ܡܐܙܠ ܐܙܠܘ ܐ̈ܝܠܢܐ ܕܢܡܫܚܘܢ ܥܠܝܗܘܢ ܡܠܟܐ܂ ܐܡܪܝܢ ܠܙܝܬܐ ܐܡܠܟ ܥܠܝܢ܂  90:90 ܐܡܪ ܠܗܘܢ ܙܝܬܐ܂ ܠܐ ܫܒܩ ܐܢܐ ܕܘܗܢܝ܂ ܕܒܝ ܡܬܝܩܪܝܢ ܐ̈ܠܗܐ ܘܐ̈ܢܫܐ܂ ܘܐܙܠ ܐܢܐ ܠܡܢܕ ܥܠ ܐ̈ܝܠܢܐ܂  01:90 ܐܡܪܝܢ ܐ̈ܝܠܢܐ ܠܬܬܐ܂ ܬܝ ܐܢܬܝ ܐܡܠܟ ܥܠܝܢ܂  11:90 ܐܡܪܐ ܠܗܘܢ ܬܬܐ܂ ܠܐ ܫܒܩܐ ܐܢܐ ܚܠܝܘܬܝ ܘܐܒܝ ܛܒܐ܂ ܘܐܙܠܐ ܐܢܐ ܠܡܢܕ ܥܠ ܐ̈ܝܠܢܐ܂  21:90 ܐܡܪ̈ܝܢ ܐܝ̈ܠܢܐ ܠܓܦܬܐ܂ ܐܢܬܝ ܬܝ ܐܡܠܟ ܥܠܝܢ܂  31:90 ܐܡܪܐ ܠܗܘܢ ܓܦܬܐ܂ ܠܐ ܫܒܩܐ ܐܢܐ ܐܕܫܝ܂ ܕܡܚܕܐ ܠܒܐ ܕܐ̈ܠܗܐ ܘܐܢܫܐ/ܘܕܐܢܫܐ#3#/܂ ܘܐܙܠܐ ܐܢܐ ܠܡܢܕ ܥܠ ܐ̈ܝܠܢܐ܂  41:90 ܐܡܪܝܢ ܐܝ̈ܠܢܐ ܟܠܗܘܢ ܠܗܛܛܐ܂ ܐܢܬ ܐܡܠܟ ܥܠܝܢ܂  51:90 ܐܡܪ ܗܛܛܐ ܠܐ̈ܝܠܢܐ܂ ܐܢ ܒܫܪܪܐ ܡܫܚܝܢ ܐܢܬܘܢ ܠܝ ܕܐܡܠܟ ܥܠܝܟܘܢ܂ ܬܘ ܐܣܬܬܪܘ ܒܛܠܠܝ܂ ܘܐܠܐ ܬܦܘܩ ܢܘܪܐ ܡܢ ܗܛܛܐ܂ ܘܬܐܟܘܠ ܠܐܪ̈ܙܐ/ܐܪ̈ܙܐ#3#/ ܕܒܠܒܢܢ/ܕܠܒܢܢ#3#/  61:90 ܘܗܫܐ ܐܢ ܒܩܘܫܬܐ ܘܒܫܪܪܐ ܥܒܕܬܘܢ ܘܐܡܠܟܬܘܢ/ܕܐܡܠܟܬܘܢ#3#/ ܠܐܒܝܡܠܟ܂ ܘܐܢ ܛܒܬܐ ܥܒܕܬܘܢ ܥܡ ܢܕܘܒܥܝܠ ܘܥܡ ܒܝܬܗ܂ ܐܘ ܐܝܟ ܥܡܠܐ ܕܐ̈ܝܕܘܗܝ ܦܪܥܬܘܢܝܗܝ܂  71:90 ܕܐܬܟܬܫ ܐܒܝ ܥܠ ܐ̈ܦܝܟܘܢ܂ ܘܫܕܐ ܢܦܫܗ ܡܢ ܩܒܘܠ܂ ܘܦܨܝܟܘܢ ܡܢ ܐܝܕܐ ܕܡܕܝܢ܂  81:90 ܘܐܢܬܘܢ ܩܡܬܘܢ ܥܠ ܒܝܬ ܐܒܝ ܝܘܡܢܐ܂ ܘܩܛܠܬܘܢ ܠܒܢ̈ܘܗܝ ܫܒܥܝܢ ܓܒܪ̈ܝܢ ܥܠ ܟܐܦܐ ܚܕܐ ܘܐܡܠܟܬܘܢ ܠܐܒܝܡܠܟ ܒܪ ܐܡܬܗ ܥܠ ܡܪ̈ܝܗ ܕܫܟܝܡ܂ ܡܛܠ ܕܐܚܘܟܘܢ ܗܘ܂  91:90 ܘܐܢ ܒܩܘܫܬܐ ܘܒܫܪܪܐ ܥܒܕܬܘܢ ܥܡ ܕܒܝܬ/ܒܝܬܪ#3#/ ܢܕܘܒܥܝܠ ܘܥܡ ܒܝܬܗ ܝܘܡܢܐ܂ ܚܕܘ ܒܐܒܝܡܠܟ ܘܐܦ ܗܘ ܢܚܕܐ ܒܟܘܢ܂  02:90 ܘܐܠܐ ܬܦܘܩ ܢܘܪܐ ܡܢ ܐܒܝܡܠܟ܂ ܘܬܐܟܘܠ ܠܡܪ̈ܝܗ ܕܫܟܝܡ ܘܠܡܪ̈ܝܗ ܕܡܠܘ܂ ܘܬܦܘܩ ܢܘܪܐ ܡܢ ܒܝܬ ܡܪ̈ܝܗ ܕܫܟܝܡ ܘܡܪ̈ܝܗ/ܘܡܢ ܡܪ̈ܝܗ#3#/ ܕܡܠܘ܂ ܘܬܐܟܠܝܘܗܝ ܠܐܒܝܡܠܟ܂  12:90 ܘܥܪܩ ܝܘܬܡ ܘܐܬܦܠܛ ܘܐܙܠ ܠܕܒܝܪ ܘܐܝܬܒ ܬܡܢ܂ ܐܝܟܐ ܕܝܬܿܒ ܗܘܐ ܐܒܝܡܠܟ ‍<‍ܘܐܚ̈ܗܘܝ#3#‍>‍ ܡܢ ܩܕܝܡ܂  22:90 ܘܐܫܬܠܛ ܐܒܝܡܠܟ ܥܠ ܐܝܣܪܝܠ܂ ܬܠܬ ܫ̈ܢܝܢ܂  32:90 ܘܫܕܪ ܐܠܗܐ ܪܘܚܐ ܒܝܫܬܐ ܥܠ ܐܒܝܡܠܟ ܘܥܠ ܡܪ̈ܝܗ ܕܫܟܝܡ܂ ܘܕܓܠܘ ܡܪ̈ܝܗ ܕܫܟܝܡ ܒܐܒܝܡܠܟ܂  42:90 ܡܛܠ ܕܢܐܬܐ ܥܘܠܐ ܕܫܒܥܝܢ ܒ̈ܢܘܗܝ ܕܢܕܘܒܥܠ ܘܕܡܗܘܢ܂ ܠܡܣܡ ܥܠ ܐܒܝܡܠܟ ܐܚܘܗܘܢ ܕܩܛܠ ܐܢܘܢ܂ ܘܥܠ ܡܪ̈ܝܗ ܕܫܟܝܡ ܕܚܝܠܘ ܐ̈ܝܕܘܗܝ ܕܢܩܛܠ ܠܐܚ̈ܘܗܝ܂  52:90 ܘܐܟܡܢܘ/ܕܐܟܡܢܘ#3#/ ܠܗ/ܥܠܘܗܝ#3#/ ܟܡܐܢܐ ܥܠ ܪܝܫ ܛܘܪܐ܂ ܘܚܛܦܘ ܟܠ ܕܥܒܪ ܥܠܝܗܘܢ ܒܐܘܪܚܐ܂ ܘܐܬܚܘܝ ܠܐܒܝܡܠܟ܂  62:90 ܘܐܬܐ ܓܥܠ ܒܪ ܥܦܪ ‍<‍ܗܘ#3#‍>‍ ܘܐ̈ܚܘܗܝ ܘܥܒܪ ܒܫܟܝܡ܂ ܘܐܬܬܟܠܘ ܥܠܘܗܝ ܡܪ̈ܝܗ ܕܫܟܝܡ܂  72:90 ܘܢܦܩܘ ܠܕܒܪܐ܂ ܘܩܛܦܘ ܟܪ̈ܡܝܗܘܢ ܘܥܨܪܘ ܘܥܒܕܘ ܚܠܘܠܐ܂ ܘܥܠܘ ܠܒܝܬ ܐ̈ܠܗܝܗܘܢ ܘܠܥܣܘ ܘܐܫܬܝܘ܂ ܘܨܚܝܘ ܠܐܒܝܡܠܟ܂  82:90 ܘܐܡܪ ܓܥܠ ܒܪ ܥܦܪ܂ ܡܢܘ ܐܒܝܡܠܟ܂ ܘܡܢܘ ܫܟܝܡ ܕܢܦܠܚܝܘܗܝ܂ ܠܐ ܗܘܐ ܒܪ ܢܕܘܒܥܠ ܘܙܟܠ ܕܫܢܝ ܦܘܩܕܢܗ܂ ܦܠܚ ܠܐܢܫ̈ܝ ܚܡܘܪ ܐܒܘܗܝ ܕܫܟܝܡ܂ ܡܛܘܠ ܡܢܐ ܢܦܠܚܝܘܗܝ ܚܢܢ܂  92:90 ܡܿܢ ܕܝܢ ܐܫܠܡܗ ܠܥܡܐ ܗܢܐ ܒܐ̈ܝܕ܂ ܘܐܥܒܪܬܗ ܠܐܒܝܡܠܟ܂ ܘܐܡܪ ܠܐܒܝܡܠܟ܂ ܐܣܓܐ ܚܝܠܟ ܘܦܘܩ܂  03:90 ܘܫܡܥ ܙܟܠ ܫܠܝܛܐ ܕܩܪܝܬܐ ܡ̈ܠܘܗܝ ܕܓܥܠ ܒܪ ܥܦܪ܂ ܘܐܬܚܡܬ ܪܘܓܙܗ܂  13:90 ܘܫܕܪ ܐܝ̈ܙܓܕܐ ܠܘܬ ܐܒܝܡܠܟ ܒܢܟܠܐ ܘܐܡܪ܂ ܗܐ ܓܥܠ ܒܪ ܥܦܪ ܗܘ ܘܐܚ̈ܘܗܝ ܐܬܘ ܠܫܟܝܡ܂ ܘܗܐ ܚܕܝܪܝܢ/ܚܕܪܝܢ#3#/ ܠܩܪܝܬܐ ܥܠܝܟ܂  23:90 ܗܫܐ ܩܘܡ/ܩܕܡ#3#/ ܒܠܠܝܐ ܐܢܬ ܘܥܡܐ ܕܥܡܟ܂ ܘܐܬܟܡܢܘ ܒܕܒܪܐ/ܒܡܕܒܪܐ#3#/܂  33:90 ܘܒܨܦܪܐ ܡܐ ܕܕܢܚܬ ܫܡܫܐ܂ ܩܘܡ ܘܗܠܟ ܥܠ ܩܪܝܬܐ܂ ܘܗܐ ܗܘ ܘܥܡܐ ܕܥܡܗ ܢܦܩܝܢ ܠܘܬܟ܂ ܥܒܕ ܠܗܘܢ ܐܝܟ ܡܐ ܕܣܦܩܐ ܒܐ̈ܝܕܝܟ܂  43:90 ܘܩܡ ܐܒܝܡܠܟ ܘܟܠܗ ܥܡܐ ܕܥܡܗ ܒܠܠܝܐ܂ ܘܐܬܟܡܢܘ ܥܠ ܫܟܝܡ ܐܪܒܥܐ ܪ̈ܫܝܢ܂  53:90 ܘܢܦܩ ܓܥܠ ܒܪ ܥܦܪ ܘܩܡ ܒܡܥܠܢܐ ܕܬܪܥܐ ܕܩܪܝܬܐ܂ ܘܩܡ ܐܒܝܡܠܟ ܘܥܡܐ ܕܥܡܗ ܡܢ ܟܡܐܢܐ܂  63:90 ܘܚܙܐ ܓܥܠ ܠܥܡܐ ܘܐܡܪ ܠܙܟܠ܂ ܗܐ ܥܡܐ ܢܚܬܝܢ ܡܢ ܪ̈ܝܫܝ ܛܘܪ̈ܐ܂ ܘܐܡܪ ܠܗ ܙܟܠ܂ ܛܠܠܐ ܗܘ ܕܛܘܪ̈ܐ ܚܙܐ ܐܢܬ ܐܝܟ ܐܢܫ̈ܐ܂  73:90 ܘܐܘܣܦ ܓܥܠ ܘܐܡܪ ܠܙܟܠ܂ ܗܐ ܥܡܐ ܢܚܬܝܢ ܡܢ ܬܘܩܢܗܿ ܕܐܪܥܐ܂ ܘܪܫܐ ܚܕ ܐܬܐ ܡܢ ܐܘܪܚܐ ܕܒܝܬ ܒܠܘܛܐ ܕܡܥܘܢܝܢ܂  83:90 ܐܡܪ ܠܗ ܙܟܠ܂ ܐܝܟܐ ܗܘ ܦܘܡܟ ܗܘ ܕܐܡܪ ܗܘܐ܂ ܕܡܢܘ/ܡܢܘ#3#/ ܐܒܝܡܠܟ ܕܢܦܠܚܝܘܗܝ܂ ܠܐ ܗܘܐ ܗܢܐ ܥܡܐ ܕܐܣܠܝܬ܂ ܦܘܩ ܗܫܐ ܘܐܬܟܬܫ ܥܡܗ܂  93:90 ܘܢܦܩ ܓܥܠ ܩܕܡ ܡܪ̈ܝܗ ܕܩܪܝܬܐ/ܕܫܟܝܡ#3#/܂ ܘܐܬܟܬܫ ܥܡ ܐܒܝܡܠܟ܂  04:90 ܘܪܕܦܗ ܐܒܝܡܠܟ ܘܥܪܩ ܡܢ ܩܕܡܘܗܝ܂ ܘܢܦܠܘ ܩ̈ܛܝܠܐ ܣ̈ܓܝܐܐ܂ ܥܕܡܐ ܠܡܥܠܢܐ ܕܬܪܥܐ܂  14:90 ܘܐܝܬܒ ܐܒܝܡܠܟ ܒܐܕܘܡܐ܂ ܘܛܪܕ ܙܟܠ ܠܓܥܠ ܘܠܐ̈ܚܘܗܝ ܕܠܐ ܢܬܒܘܢ ܒܫܟܝܡ܂  24:90 ܘܗܘܐ ܡܢ ܒܬܪ ܝܘܡܐ܂ ܘܢܦܩܘ ܥܡܐ ܠܕܒܪܐ܂ ܘܚܘܝܘ ܠܐܒܝܡܠܟ܂  34:90 ܘܕܒܪ ܠܥܡܐ ܘܦܠܓ ܐܢܘܢ ܠܬܠܬܐ ܪ̈ܫܝܢ ܘܐܬܟܡܢܘ ܒܕܒܪܐ܂ ܘܚܙܐ ܘܗܐ ܥܡܐ ܢܦܩ ܡܢ ܩܪܝܬܐ܂ ܘܩܡ ܥܠܝܗܘܢ ܘܩܛܠ ܐܢܘܢ܂  44:90 ܘܐܒܝܡܠܟ ܘܪ̈ܝܫܐ ܕܥܡܗ܂ ܗܠܟܘ ܘܩܡܘ ܒܡܥܠܢܐ ܕܬܪܥܐ ܕܩܪܝܬܐ܂ ܘܬܪ̈ܝܢ ܪ̈ܝܫܝܢ ܗܠܟܘ ܥܠ ܟܠ ܕܒܡܕܒܪܐ܂ ܘܩܛܠܘ ܐܢܘܢ܂  54:90 ܘܐܒܝܡܠܟ ܐܬܟܬܫ ܒܩܪܝܬܐ ܟܠܗ ܝܘܡܐ ܗܘ܂ ܘܟܒܫܗܿ ܠܩܪܝܬܐ܂ ܘܠܟܠܗ ܥܡܐ \ܕܐܝܬ ܒܗܿ /ܒܗ#3#/ ܩܛܠ܂ ܘܥܩܪܗܿ ܠܩܪܝܬܐ ܘܙܪܥܗܿ ܡܠܘܚܐ܂  64:90 ܘܫܡܥܘ ܟܠܗܘܢ ܡܪ̈ܝܗ ܕܡܓܕܠ ܫܟܝܡ܂ ܘܐܬܘ ܠܡܦܣܩ ܒܝܬ ܐܝܠ/ܒܒܝܬ ܐܝܠ#3#/ ܩܝܡܐ܂  74:90 ܘܚܘܝܘ ܠܐܒܝܡܠܟ ܕܐܬܟܢܫܘ ‍<‍ܟܠܗܘܢ#3#‍>‍ ܡܪ̈ܝܗ ܕܡܓܕܠ ܫܟܝܡ܂  84:90 ܘܣܠܩ ܐܒܝܡܠܟ ܠܛܘܪܐ ܕܨܠܡܘܢ܂ ܘܟܠܗ ܥܡܐ ܕܥܡܗ܂ ܘܢܣܒ ܐܒܝܡܠܟ ܢܪܓܐ ܒܐܝܕܗ ܘܦܣܩ ܣܘܟܬܐ ܕܩܝ̈ܣܐ ܘܫܩܠܗܿ ܘܣܡܗܿ ܥܠ ܟܬܦܗ܂ ܘܐܡܪ ܠܥܡܐ ܕܥܡܗ܂ ܡܐ ܕܚܙܝܬܘܢ ܕܥܒܕܬ܂ ܥܒܕܘ ܐܦ ܐܢܬܘܢ ܒܥܓܠ ܐܟܘܬܝ܂  94:90 ܘܦܣܩܘ ܓܒܪ ܣܘܟܬܗ܂ ܘܐܙܠܘ ܒܬܪ ܐܒܝܡܠܟ܂ ܘܣܡܘ ܟܫܝܬܐ܂ ܘܐܘܩܕܘܗ ܠܩܪܝܬܐ ܒܢܘܪܐ܂ ܘܡܝܬܘ ܟܠܗܘܢ ܐܢܫܐ ܕܐܝܬ ‍<‍ܗܘܘ#3#‍>‍ ܒܡܓܕܠ ܫܟܝܡ ܒܢܘܪܐ܂ ܐܝܟ ܐܠܦ ܒܝܬ ܓܒܪ̈ܐ ܠܢܫ̈ܐ܂  05:90 ܘܐܙܠ ܐܒܝܡܠܟ ܠܬܒܨ܂ ܘܫܪܐ ܒܬܒܨ܂ ܘܐܚܕܗܿ܂  15:90 ܘܡܓܕܠܐ ܥܫܝܢܐ ܗܘܐ \ܒܓܘܗܿ ܕܩܪܝܬܐ /ܒܓܘ ܩܪܝܬܐ#3#/܂ ܘܥܪܩܘ ܠܬܡܢ ܟܠܗܘܢ ܓܒܪ̈ܐ ܘܢܫ̈ܐ܂ ܘܟܠܗܘܢ ܡܪ̈ܝܗ ܕܩܪܝܬܐ܂ ܘܐܚܕܘ ܒܐ̈ܦܝܗܘܢ܂ ܘܣܠܩܘ ܠܐܓܪܐ ܕܡܓܕܠܐ܂  25:90 ܘܡܛܝ ܐܒܝܡܠܟ ܥܕܡܐ ܠܡܓܕܠܐ܂ ܘܡܬܟܬܫ ܒܗ܂ ܘܩܪܒ ܥܕܡܐ ܠܬܪܥܐ ܕܡܓܕܠܐ ܕܢܘܩܕܝܘܗܝ ܒܢܘܪܐ܂  35:90 ܘܫܕܬ ܐܢܬܬܐ ܚܕܐ ܬܒܪܐ ܕܪܟܒܐ ܕܪܚܝܐ ܥܠ ܪܝܫܗ ܕܐܒܝܡܠܟ܂ ܘܬܒܪܬܗ ܠܪܝܫܗ܂  45:90 ܘܩܪܐ ܡܣܪܗܒܐܝܬ ܠܛܠܝܐ ܫܿܩܠ/ܕܫܩܠ#2#/ ܡܐ̈ܢܘܗܝ ܘܐܡܪ ܠܗ܂ ܫܡܘܛ ܣܝܦܟ ܘܩܛܘܠܝܢܝ ܒܗ܂ ܕܠܐ ܢܐܡܪܘܢ ܥܠܝ ܕܐܢܬܬܐ ܩܛܠܬܗ܂ ܘܕܩܪܗ ܥܠܝܡܐ/ܛܠܝܐ#3#/ ܘܡܝܬ܀܀  55:90 ܘܚܙܘ ܒ̈ܢܝ ܐܝܣܪܝܠ ܕܡܝܬ ܠܗ ܐܒܝܡܠܟ܂ ܘܐܙܠܘ ܐܢܫ ܠܐܬܪܗ܂  65:90 ܘܦܪܥܗ ܐܠܗܐ ܒܝܫܬܐ ܠܐܒܝܡܠܟ ܕܥܒܕ ܠܐܒܘܗܝ܂ ܘܩܛܠ ܫܒܥܝܢ/ܠܫܒܥܝܢ#3#/ ܐ̈ܚܘܗܝ܂  75:90 ܘܟܠܗܿ ܒܝܫܬܐ ܕܥܒܕܘ ܐܢܫ̈ܝ ܫܟܝܡ܂ ܐܗܦܟ ܐܠܗܐ ܒܪܝܫܗܘܢ܂ ܘܐܬܬ ܥܠܝܗܘܢ ܟܠܗܿ ܠܘܛܬܗ ܕܝܘܬܡ ܒܪ ܢܕܘܒܥܝܠ܂  10:01 ܘܩܡ ܡܢ ܒܬܪ ܐܒܝܡܠܟ ܠܡܦܪܩ ܠܐܝܣܪܝܠ܂ ܬܘܠܥ ܒܪ ܦܘܐܐ܂ ܒܪ ܕܕܗ ܓܒܪܐ ܡܢ ܐܝܣܟܪ܂ ܘܗܘ ܝܬܒ ܗܘܐ ܒܫܡܝܪ/ܒܫܡܪܝܢ#2#/ ܛܘܪܐ ܕܐܦܪܝܡ܂  20:01 ܘܕܢ ܠܐܝܣܪܐܝܠ ܥܣܪ̈ܝܢ ܘܬܠܬ ܫ̈ܢܝܢ܂ ܘܡܝܬ ܘܐܬܩܒܪ ܒܫܡܝܪ/ܒܡܫܝܪ#2#/܀  30:01 ܘܩܡ ܡܢ ܒܬܪܗ ܝܐܝܪ ܓܠܥܕܝܐ܂ ܘܕܢ ܠܐܝܣܪܝܠ ܥܣܪ̈ܝܢ ܘܬܪ̈ܬܝܢ ܫܢܝ̈ܢ܂  40:01 ܘܗܘܘ ܠܗ ܬܠܬܝܢ ܒܢܝܢ܂ ܘܪ̈ܟܝܒܝܢ ܗܘܘ ܥܠ ܬܠܬܝܢ ܥܝ̈ܠܝܢ܂ ܘܬܠܬܝܢ ܩܘܪ̈ܝܐ ܐܝܬ ܗ̈ܘܝ ܠܗܘܢ܂ ܘܩܪܝܢ ܗܘܘ ܠܗܝܢ ܟܦܪ̈ܘܢܐ ܕܝܐܝܪ ܥܕܡܐ ܠܝܘܡܢܐ܂ ܕܒܐܪܥܐ/ܒܐܪܥܐ#2#/ ܕܓܠܥܕ܂  50:01 ܘܡܝܬ ܝܐܝܪ ܘܐܬܩܒܪ ܒܩܡܘܢ܀  60:01 ܘܐܘܣܦܘ ܒ̈ܢܝ ܐܝܣܪܝܠ ܠܡܥܒܕ ܕܒܝܫ ܩܕܡ ܡܪܝܐ܂ ܘܦܠܚܘ ܠܒܥܠܐ ܘܠܐܣܬܪ̈ܬܐ ܘܠܐ̈ܠܗܐ ܕܐܕܘܡ ܘܠܐ̈ܠܗܐ ܕܨܝܕܢ ܘܠܐ̈ܠܗܐ ܕܡܘܐܒ ܘܠܐ̈ܠܗܐ ܕܒܢ̈ܝ ܥܡܘܢ܂ ܘܠܐ̈ܠܗܐ ܕܦܠܫ̈ܬܝܐ܂ ܘܠܐ̈ܠܗܐ ܕܫܪܟܐ ܕܥܡ̈ܡܐ܂ ܘܫܒܩܘ ܠܡܪܝܐ ܘܠܐ ܦܠܚܘܗܝ܂  70:01 ܘܐܬܚܡܬ ܪܘܓܙܗ ܕܡܪܝܐ ܥܠ ܐܝܣܪܝܠ܂ ܘܐܫܠܡ ܐܢܘܢ ܒܐܝܕܐ ܕܦܠܫ̈ܬܝܐ܂ ܘܒܐܝܕܐ ܕܒܢ̈ܝ ܥܡܘܢ܂  80:01 ܘܥܨܘ ܘܐܠܨܘ \ܠܒܢ̈ܝ ܐܝܣܪܝܠ /ܠܝܣܪܝܠ#3#/ ܡܢ ܗܝ ܫܢܬܐ ܬܡܢܥܣܪܐ ܫܢܝ̈ܢ܂ ܠܟܠܗܘܢ ܒܢ̈ܝ ܐܝܣܪܝܠ ܕܒܥܒܪܐ ܕܝܘܪܕܢܢ܂ ܒܐܪܥܐ ܕܐܡܘܪ̈ܝܐ ܕܒܓܠܥܕ/ܘܕܓܠܥܕ#3#/܂  90:01 ܘܥܒܪܘ ܒܢ̈ܝ ܥܡܘܢ ܝܘܪܕܢܢ܂ ܠܡܬܟܬܫܘ ܥܡ/ܥܠ#2܂3#/ ܝܗܘܕܐ܂ ܘܐܦ ܥܡ ܒܢ̈ܝ ܐܦܪܝܡ ܘܒܢܝܡܝܢ܂ ܘܥܩܬ ܠܐܝܣܪܝܠ ܛܒ܂  01:01 ܘܐܙܥܩܘ ܒ̈ܢܝ ܐܝܣܪܝܠ ܠܘܬ ܡܪܝܐ ܘܐܡܪ̈ܝܢ܂ ܚܛܝܢ ܠܟ ܕܫܒܩܢ ܠܐܠܗܢ܂ ܘܦܠܚܢ ܠܒܥܠܐ܀  11:01 ܘܐܡܪ ܡܪܝܐ ܠܒܢ̈ܝ ܐܝܣܪܝܠ܂ ܠܐ ܡܨܪ̈ܝܐ ܘܡܘܐ̈ܒܝܐ ܘܒܢ̈ܝ ܥܡܘܢ ܘܦܠܫ̈ܬܝܐ  21:01 ܘܨܝ̈ܕܢܝܐ ܘܥܡܠܝܩ ܘܥܡܘܢ ܐܠܨܟܘܢ܂ ܘܓܥܝܬܘܢ ܠܘܬܝ ܘܦܪܩܬܟܘܢ ܡܢ ܐ̈ܝܕܝܗܘܢ܂  31:01 ܘܐܢܬܘܢ ܫܒܩܬܘܢܢܝ ܘܦܠܚܬܘܢ ܠܐ̈ܠܗܐ ܐܚܪ̈ܢܐ܂ ܡܛܠ ܗܢܐ ܠܐ ܐܘܣܦ ܬܘܒ ܕܐܦܪܘܩܟܘܢ/ܐܦܪܘܩܟܘܢ#3#/܂  41:01 ܙܠܘ ܨܠܘ ܠܘܬ ܐ̈ܠܗܐ ܕܨܒܝܬܘܢ ܒܗܘܢ܂ ܗܢܘܢ ܢܗܘܘܢ ܠܟܘܢ ܦܪ̈ܘܩܐ ܒܙܒܢܐ ‍<‍ܗܢܐ#3#‍>‍ ܕܥܩܬܟܘܢ܂  51:01 ܘܐܡܪܘ ܒܢ̈ܝ ܐܝܣܪܝܠ ܠܡܪܝܐ܂ ܚܛܝܢ ܠܟ܂ ܐܢܬ ܥܒܕ ܠܢ ܡܕܡ ܕܫܦܝܪ ܒܥܝܢ̈ܝܟ܂ ܒܠܚܘܕ ܦܨܢ ܝܘܡܢܐ܂  61:01 ܘܐܦܪܩܘ ܒ̈ܢܝ ܐܝܣܪܝܠ ܐ̈ܠܗܐ ܢܘܟܪ̈ܝܐ ܡܢ ܒܝܢܬܗܘܢ ܘܦܠܚܘ ܠܡܪܝܐ܂ ܡܛܠ ܕܐܬܬܥܝܩܬ ܢܦܫܗ ܕܐܝܣܪܝܠ܂  71:01 ܘܐܬܟܢܫܘ ܒܢ̈ܝ ܥܡܘܢ ܘܫܪܘ ܒܓܠܥܕ/ܒܓܒܥ#3#/܂ ܘܐܬܟܢܫܘ ܒܢ̈ܝ ܐܝܣܪܝܠ ܘܫܪܘ ܒܡܨܦܝܐ܂  81:01 ܘܐܡܪܘ ܥܡܐ ܪ̈ܘܪܒܢܝ ܓܠܥܕ ܐܢܫ ܠܚܒܪܗ܂ ܐܝܢܐ ܓܒܪܐ ܕܢܫܪܐ ܠܡܬܟܬܫܘ ܥܡ ܒܢ̈ܝ ܥܡܘܢ܂ ܗܘ ܢܗܘܐ ܪܝܫܐ ܠܟܠ ܝ̈ܬܒܝ ܓܠܥܕ܀܀  10:11 ܘܢܦܬܚ ܓܠܥܕܝܐ ܓܢܒܪ ܗܘܐ ܚܝܠܗ܂ ܘܗܘ ܒܪ ܐܢܬܬܐ ܗܘܐ ܙܢܝܬܐ܂ ܘܐܘܠܕ ܓܠܥܕ ܠܢܦܬܚ܂  20:11 ܘܝܠܕܬ ܐܢܬܬܗ ܕܓܠܥܕ ܠܗ ܒ̈ܢܝܐ܂ ܘܪܒܘ ܒܢܝܗ ܕܐܢܬܬܐ ܘܛܪܕܘܗܝ ܠܢܦܬܚ܂ ܘܐܡܪܝܢ ܠܐ ܢܐܪܬ ܒܝܬ ܐܒܘܢ܂ ܡܛܠ ܕܒܪ ܐܢܬܬܐ ܗܘ ܐܚܪܬܐ/ܙܢܝܬܐ#2#/܂  30:11 ܘܥܪܩ ܢܦܬܚ ܡܢ ܩܕܡ ܐ̈ܚܘܗܝ܂ ܘܐܝܬܒ ܒܐܪܥܐ ܛܒܬܐ܂ ܘܐܬܠܩܛܘ ܠܘܬ ܢܦܬܚ ܐܢܫ̈ܐ ܣܪ̈ܝܩܐ ‍<‍ܘܦ̈ܚܙܐ#3#‍>‍܂ ܘܢܦܩܘ ܥܡܗ܂  40:11 ܘܗܘܐ ܡܢ ܒܬܪ ܝܘܡ̈ܬܐ܂ ܘܐܬܟܬܫܘ ܒܢ̈ܝ ܥܡܘܢ ܥܡ ܒܢ̈ܝ ܐܝܣܪܝܠ܂  50:11 ܘܟܕ ܐܬܟܬܫܘ/ܐܬܟܢܫܘ#2#/ ܒܢ̈ܝ ܥܡܘܢ ܥܡ ܒܢ̈ܝ ܐܝܣܪܝܠ܂ ܐܙܠܘ ܩܫܝ̈ܫܐ ܕܓܠܥܕ ܠܡܕܒܪܗ ܠܢܦܬܚ ܡܢ ܐܪܥܐ ܛܒܬܐ܂  60:11 ܘܐܡܪܘ ܠܢܦܬܚ܂ ܬܐ ܗܘܝ ܠܢ ܪܝܫܐ܂ ܘܢܬܟܬܫ ܥܡ ܒܢ̈ܝ ܥܡܘܢ܂  70:11 ܘܐܡܪ ܢܦܬܚ ܠܩܫܝ̈ܫܐ ܕܓܠܥܕ܂ ܠܐ ܐܢܬܘܢ ܣܢܝܬܘܢܢܝ ܘܛܪܕܬܘܢܢܝ ܡܢ ܒܝܬ ܐܒܝ܂ ܘܗܫܐ ܡܢܐ ܐܬܝܬܘܢ ܠܘܬܝ ܟܕ ܥܩܬ ܠܟܘܢ܂  80:11 ܘܐܡܪܘ ܠܗ ܩܫܝܫ̈ܐ ܕܓܠܥܕ ܠܢܦܬܚ܂ ܡܛܠ ܗܢܐ ܗܫܐ ܗܐ ܐܬܝܢ ܠܘܬܟ܂ ܙܠ ܥܡܢ ܘܢܬܟܬܫ ܥܡ ܒ̈ܢܝ ܥܡܘܢ܂ ܘܗܘܝ ܪܝܫܐ ܠܟܠ ܝܬܒ̈ܝ ܓܠܥܕ܂  90:11 ܘܐܡܪ ܢܦܬܚ ܠܩ̈ܫܝܫܐ ܕܓܠܥܕ܂ ܐܢ ܡܗܦܟܝܢ ܐܢܬܘܢ ܠܝ ܕܐܬܟܬܫ ܥܡ ܒ̈ܢܝ ܥܡܘܢ܂ ܘܡܫܠܡ ܠܗܘܢ ܡܪܝܐ ܩܕܡܝ/ܒܐ̈ܝܕܝ#2#/܂ ܐܢܐ ܐܗܘܐ ܠܟܘܢ ܪܝܫܐ܂  01:11 ܘܐܡܪܘ ܠܗ ܩܫܝܫ̈ܐ ܕܓܠܥܕ܂ ܡܪܝܐ ܢܗܘܐ ܫܡܘܥܐ ܒܝܢܬܢ ܐܠܐ ܐܝܟ ܡܠܬܟ ܗܟܢܐ ܢܥܒܕ/ܢܗܘܐ#3#/܂  11:11 ܘܐܙܠ ܢܦܬܚ ܥܡ ܩܫܝ̈ܫܐ ܕܓܠܥܕ܂ ܘܐܩܝܡܘܗܝ ܥܠܝܗܘܢ ܪܝܫܐ ܘܫܠܝܛܐ܂ ܘܐܡܪ ܢܦܬܚ ܟܠܗܝܢ ܡ̈ܠܘܗܝ ܩܕܡ ܡܪܝܐ ܒܡܨܦܝܐ܀܀  21:11 ܘܫܕܪ ܢܦܬܚ ܐܝ̈ܙܓܕܐ ܠܘܬ ܡܠܟܐ ܕܒܢ̈ܝ ܥܡܘܢ ܠܡܐܡܪ ܠܗ܂ ܡܐ ܠܝ ܘܠܟ ܕܐܬܝܬ ܠܡܬܟܬܫܘ ܒܐܪܥܝ܂  31:11 ܘܐܡܪ ܡܠܟܐ \ܕܒܢܝ ܥܡܘܢ /ܕܥܡܘܢ#3#/ ܠܐܝ̈ܙܓܕܘܗܝ ܕܢܦܬܚ܂ ܡܛܠ ܕܢܣܒܘ ܗܘܘ ܒܢ̈ܝ ܐܝܣܪܝܠ ܐܪܥܝ܂ ܟܕ ܣܠܩܝܢ ܗܘܘ ܡܢ ܐܪܥܐ ܕܡܨܪܝܢ܂ ܡܢ ܐܪܢܘܢ ܘܥܕܡܐ ܠܐܒܩ/ܠܐܦܩ#3#/ ܘܥܕܡܐ ܠܝܘܪܕܢܢ܂ ܗܫܐ ܦܢܐ ܐܢܝ̈ܢ ܠܝ ܒܫܠܡܐ܂  41:11 ܘܗܦܟ ܬܘܒ ܢܦܬܚ ܘܫܕܪ ܐܓܪܬܐ ܘܐܝ̈ܙܓܕܐ ܠܘܬ ܡܠܟܐ ܕܒܢ̈ܝ ܥܡܘܢ܂  51:11 ܘܐܡܪ ܠܗ܂ ܗܟܢܐ ܐܡܪ ܢܦܬܚ܂ ܠܐ ܢܣܒ ܐܝܣܪܝܠ ܐܪܥܐ ܕܡܘܐܒ ܘܐܪܥܐ ܕܒܢ̈ܝ ܥܡܘܢ܂  61:11 ܡܛܠ ܕܟܕ ܣܠܩܝܢ ܗܘܘ ܡܢ ܡܨܪܝܢ܂ ܗܠܟܘ ܗܘܘ ܒ̈ܢܝ ܐܝܣܪܐܝܠ ܒܡܕܒܪܐ ܥܕܡܐ ܠܝܡܐ ܕܣܘܦ܂ ܘܡܛܝܘ ܠܪܩܡ܂܀܀  71:11 ܘܫܕܪ ܗܘܐ ܐܝܣܪܝܠ ܐܝ̈ܙܓܕܐ ܠܘܬ ܡܠܟܐ ܕܐܕܘܡ ܠܡܐܡܪ ܠܗ܂ ܢܥܒܪ/ܕܢܥܒܪ#3#/ ܒܐܪܥܟ܂ ܘܠܐ ܫܡܥ ܡܠܟܐ ܕܐܕܘܡ܂ ܘܐܦ ܠܡܠܟܐ ܕܡܘܐܒ ܫܠܚ ܘܠܐ ܐܬܛܦܝܣ ܠܗ܂ ܘܐܝܬܒ ܐܝܣܪܝܠ ܒܪܩܡ܂  81:11 ܘܗܠܟ ܒܡܕܒܪܐ܂ ܘܐܬܟܪܟ ܐܪܥܐ ܕܐܕܘܡ ܘܐܪܥܐ ܕܡܘܐܒ ܘܫܪܘ ܒܥܒܪܐ ܕܐܪܢܘܢ܂ ܘܠܐ ܥܠܘ ܒܬܚܘܡܐ/ܠܬܚܘܡܐ#3#/ ܕܡܘܐܒ܂ ܡܛܘܠ ܕܐܪܢܘܢ ܬܚܘܡܐ ܗܘܐ ܕܡܘܐܒ܂  91:11 ܘܫܕܪ ܗܘܐ ܐܝܣܪܝܠ ܐܝܙ̈ܓܕܐ ܠܘܬ ܣܝܚܘܢ ܡܠܟܐ ܕܐܡܘܪ̈ܝܐ ܘܡܠܟܐ ܕܚܫܒܘܢ܂ ܘܐܡܪ ܠܗ ܐܝܣܪܝܠ܂ ܢܥܒܪ ܒܐܪܥܟ ܥܕܡܐ ܠܐܪܥܝ܂  02:11 ܘܠܐ ܗܝܡܢ ܣܝܚܘܢ ܠܐܝܣܪܝܠ ܕܢܥܒܪ ܒܬܚܘܡܗ܂ ܘܟܢܫ ܣܝܚܘܢ ܠܟܠܗ ܥܡܗ ܘܫܪܘ ܒܝܗܨ܂ ܘܐܬܟܬܫ ܥܡ ܐܝܣܪܝܠ܂  12:11 ܘܐܫܠܡ ܡܪܝܐ ܐܠܗܢ ܠܣܝܚܘܢ ܘܠܟܠܗ ܥܡܗ ܒܐܝܕܐ ܕܐܝܣܪܝܠ܂ ܘܐܘܒܕ ܐܝܣܪܝܠ ܐܪܥܐ ܕܐܡܘܪ̈ܝܐ܂  22:11 ܘܐܝܪܬ ܟܠܗ ܬܚܘܡܗܘܢ܂ ܡܢ ܐܪܢܘܢ ܘܥܕܡܐ ܠܐܒܩ/ܠܐܦܩ#3#/܂ ܘܡܢ ܡܕܒܪܐ ܘܥܕܡܐ ܠܝܘܪܕܢܢ܂  32:11 ܘܗܫܐ ܡܪܝܐ ܐܠܗܐ ܐܘܒܕ ܠܐܡܘܪ̈ܝܐ ܡܢ ܩܕܡ ܥܡܗ ܐܝܣܪܝܠ܂ ܘܐܢܬ ܝܪܬ ܐܢܬ ܠܗܘܢ܂  42:11 ܠܐ ܗܘܐ ܡܕܡ ܕܐܘܪܬܟ ܟܡܘܫ ܐܠܗܟ ܝܪܬ ܐܢܬ܂ ܘܡܕܡ/ܘܐܚܢܢ ܡܕܡ#3#/ ܕܐܘܒܕ ܡܪܝܐ ܐܠܗܢ ܡܢ ܩܕܡܝܢ܂ ܠܗ ܗܘ ܝܪܬܝܢ ܚܢܢ܂  52:11 ܗܫܐ ܡܛܒ ܛܒ ܐܢܬ ܡܢ ܒܠܩ ܒܪ ܨܦܘܪ ܡܠܟܐ ܕܡܘܐܒ܂ ܕܠܡܐ ܡܬܚܪܝܘ ܐܬܚܪܝ ܗܘܐ ܥܡ ܐܝܣܪܝܠ܂ ܐܘ ܡܬܟܬܫܘ ܐܬܟܬܫ ܗܘܐ ܥܡܗܘܢ܂  62:11 ܟܕ ܝܬܒ ‍<‍ܗܘܐ#3#‍>‍ ܐܝܣܪܐܝܠ ܒܚܫܒܘܢ ܘܒܟܦܪ̈ܘܢܝܗ ܘܒܥܕܘܥܝܪ ܘܒܟܦܪ̈ܘܢܝܗ܂ ܘܒܟܠܗܝܢ ܩܘܪ̈ܝܐ ܕܥܠ ܓܢܒ ܐܪܢܘܢ ܬܠܬܡܐܐ ܫܢܝ̈ܢ܂ ܠܡܢܐ ܠܐ ܐܥܕܝܬܘܢ ܐ̈ܢܝܢ ܒܙܒܢܐ ܗܘ܂  72:11 ܐܠܐ ܐܢܐ ܗܫܐ ܠܐ ܚܛܝܬ ܠܟ܂ ܘܐܢܬ ܥܒܕ ܐܢܬ ܥܡܝ ܒܝܫܬܐ ܠܡܬܟܬܫܘ ܥܡܝ܂ ܢܕܘܢ ܡܪܝܐ ܝܘܡܢܐ ܕܝܢܐ ܒܝܢܝ ܒܢ̈ܝ ܐܝܣܪܝܠ ܘܠܒܝܬ ܒܢ̈ܝ ܥܡܘܢ܂  82:11 ܘܠܐ ܫܡܥ ܡܠܟܐ ܕܒܢ̈ܝ ܥܡܘܢ ܡ̈ܠܘܗܝ/ܠܡܠܘ̈ܗܝ#3#/ ܕܢܦܬܚ ܕܫܠܚ ܠܗ܂  92:11 ܘܗܘܬ ܥܠ ܢܦܬܚ ܪܘܚܗ ܕܡܪܝܐ܂ ܘܥܒܪ ܠܓܠܥܕ ܘܠܡܢܫܐ܂ ܘܥܒܪ ܠܡܨܦܝܐ ܕܓܠܥܕ܂ ܘܡܢ ܡܨܦܝܐ ܕܓܠܥܕ ܥܒܪ ܠܒܢ̈ܝ ܥܡܘܢ܂܀  03:11 ܘܢܕܪ ܢܦܬܚ ܢܕܪܐ ܠܡܪܝܐ ܘܐܡܪ܂ ܐܢ ܡܫܠܡܘ ܬܫܠܡ ܠܒܢ̈ܝ ܥܡܘܢ ܒܐ̈ܝܕܝ܂  13:11 ܡܿܢ ܕܢܦܩ ܡܢ ‍<‍ܠܘܬ#3#‍>‍ ܬܪܥܐ ܕܒܝܬܝ ܠܐܘܪܥܝ܂ ܡܐ ܕܐܬܝܬ ܒܫܠܡܐ ܡܢ ܒܢ̈ܝ ܥܡܘܢ܂ ܢܗܘܐ ܠܡܪܝܐ ܘܐܣܩܝܘܗܝ ܠܥܠܬܐ܂  23:11 ܘܥܒܪ ܢܦܬܚ ܥܠ/ܠܘܬ#3#/ ܒܢ̈ܝ ܥܡܘܢ ܠܡܬܟܬܫܘ ܥܡܗܘܢ܂ ܘܐܫܠܡ ܐܢܘܢ ܡܪܝܐ ܒܐܝܕܗ܂  33:11 ܘܡܚܐ ܐܢܘܢ ܡܢ ܥܕܘܥܝܪ܂ ܘܥܕܡܐ ܠܡܥܠܢܐ ܕܡܟܝܪ܂ ܥܣܪ̈ܝܢ ܩܘܪ̈ܝܐ܂ ܘܥܕܡܐ ܠܐܒܠ ܟܪ̈ܡܝܢ܂ ܡܚܘܬܐ ܪܒܬܐ ܕܛܒ܂ ܘܐܬܬܒܪܘ ܒܢ̈ܝ ܥܡܘܢ ܩܕܡ ܒܢ̈ܝ ܐܝܣܪܝܠ܂  43:11 ܘܐܬܐ ܢܦܬܚ ܠܡܨܦܝܐ ܠܒܝܬܗ܂ ܘܗܐ ܒܪܬܗ ܢܦܩܬ ܠܐܘܪܥܗ ܒ̈ܦܠܓܐ ܘܒܪ̈ܒܝܥܐ܂ ܘܗܝ ܝܚܝܕܝܬܐ ܗܘܬ ܠܗ܂ ܘܠܝܬ ܗܘܐ ܠܗ ܒܪܐ ܐܘ ܒܪܬܐ ܠܒܪ ܡܢܗܿ܂  53:11 ܘܟܕ ܚܙܗܿ܂ ܨܪܝ ܠܒܘܫ̈ܘܗܝ ܘܐܡܪ܂ ܐܘܗ/ܐܘ#3#/ ܒܪܬܝ ܡܣܚܦ ܣܚܦܬܝܢܝ܂ ܘܐܢܬ ܗܘܝܬܝ ܝܘܡܢܐ ܡܢ ܣܚ̈ܘܦܝ܂ ܕܗܐ ܐܢܐ ܦܬܚܬ ܦܘܡܝ ܠܘܬ ܐܠܗܐ܂ ܘܠܐ ܡܫܟܚ ܐܢܐ ܕܐܗܦܘܟ܀܀  63:11 ܘܐܡܪܬ ܠܗ ܒܪܬܗ܂ ܐܒܝ܂ ܦܬܚܬ ܦܘܡܟ ܠܘܬ ܐܠܗܐ܂ ܥܒܕ ܠܝ ܐܝܟ ܡܕܡ ܕܢܦܩ ܡܢ ܦܘܡܟ܂ ܡܢ ܒܬܪ ܕܥܒܕ ܠܟ ܡܪܝܐ/ܐܠܗܐ#3#/ ܢܩܡܬܐ ܡܢ ܒ̈ܥܠܕܒܒܝܟ ܡܢ ܒܢ̈ܝ ܥܡܘܢ܂  73:11 ܘܐܡܪܐ ܠܐܒܘܗ܂ ܒܠܚܘܕ ܥܒܕ ܠܝ ܗܕܐ ܐܪܦܢܝ ܬܪ̈ܝܢ ܝܪ̈ܚܝܢ ܘܐܙܠ ܐܗܠܟ ܥܠ ܛܘܪ̈ܐ܂ ܘܐܒܟܐ ܥܠ ܒܬܘܠܘܬܝ ܐܢܐ ܘܚܒܪ̈ܬܝ܂  83:11 ܘܐܡܪ ܠܗܿ ܙܠ܂ ܘܫܕܪܗܿ ܬܪ̈ܝܢ ܝܪ̈ܚܝܢ܂ ܘܐܙܠܬ ܗܝ ܘܚܒܪ̈ܬܗܿ܂ ܘܒܟܬ ܥܠ ܒܬܘܠܘܬܗܿ ܥܠ ܛܘܪ̈ܐ܂  93:11 ܘܡܢ ܒܬܪ ܬܪ̈ܝܢ ܝܪ̈ܚܝܢ܂ ܐܬܬ ܠܘܬ ܐܒܘܗ܂ ܘܥܒܕ ܠܗܿ ܐܝܟ ܢܕܪܐ ܕܢܕܪ܂ ܘܗܝ ܠܐ ܚܟܡܗܿ ܓܒܪ܂ ܘܗܘܬ \ܠܗ ܐܬܐ /ܠܐܬܐ#3#/ ܒܝܢܝ/ܒܝܢܬ#3#/ ܒܢ̈ܝ ܐܝܣܪܝܠ܂  04:11 ܘܡܢ ܥܕܢ ܠܥܕܢ܂ ܐܙ̈ܠܢ ܗ̈ܘܝ ܒܢ̈ܬ ܐܝܣܪܐܝܠ܂ ܘܒ̈ܟܝܢ ܘܐ̈ܠܝܢ ܥܠ ܒܪܬܗ ܕܢܦܬܚ ܓܠܥܕܝܐ܂ ܐܪܒܥܐ ܝܘ̈ܡܝܢ/ܝܪ̈ܚܝܢ#2#/ ܒܫܢܬܐ܀܀܂  10:21 ܘܩܥܘ ܓܒܪ̈ܐ ܕܐܦܪܝܡ ܘܥܒܪܘ ܠܓܪܒܝܐ܂ ܘܐܡܪܘ ܠܢܦܬܚ܂ ܠܡܢܐ ܥܒܪܬ ܠܡܬܟܬܫܘ ܥܡ/ܥܠ#2#/ ܒܢ̈ܝ ܥܡܘܢ܂ ܘܠܢ ܠܐ ܩܪܝܬ ܠܡܐܙܠ/ܕܢܐܙܠ#3#/ ܥܡܟ܂ ܒܝܬܟ ܡܘܩܕܝܢܢ ܥܠܝܟ ܒܢܘܪܐ܂  20:21 ܘܐܡܪ ܠܗܘܢ ܢܦܬܚ܂ ܓܒܪ̈ܐ܂ ܢܨܐ ܗܘܝܬ ܐܢܐ ܘܥܡܝ ܥܡ ܒ̈ܢܝ ܥܡܘܢ܂ ܘܩܪܝܬܟܘܢ ܘܠܐ ܦܪܩܬܘܢܢܝ ܡܢ ܐ̈ܝܕܝܗܘܢ܂  30:21 ܘܟܕ ܚܙܝܬ ܕܠܝܬ ܡܿܢ ܕܦܪܩ ܠܝ܂ ܣܡܬ ܢܦܫܝ ܒܙܘܪ̈ܝ/ܒܙܘܪ̈ܬܝ/ ܘܥܒܪܢ ܥܠ ܒܢ̈ܝ ܥܡܘܢ܂ ܘܐܫܠܡ ܐܢܘܢ ܡܪܝܐ ܒܐ̈ܝܕܝ܂ ܘܗܫܐ ܠܡܢܐ ܣܠܩܬܘܢ ܥܠܝ ܝܘܡܢܐ܂ ܕܬܬܟܬܫܘܢ ܥܡܝ܂  40:21 ܘܟܢܫ ܢܦܬܚ ܠܟܠܗܘܢ ܐܢܫܐ ܕܓܠܥܕ܂ ܘܐܬܟܬܫ ܥܡ ܐܦܪܝܡ܂ ܘܡܚܘ ܐܢܫ̈ܝ ܓܠܥܕ ܠܐ̈ܢܫܝ/ܐ̈ܢܫܝ#3#/ ܐܦܪܝܡ܂ ܡܛܠ ܕܐܡܪ̈ܝܢ ܕܐܦܪ̈ܡܝܐ/ܕܐܦܪ̈ܬܝܐ#3#/ ܐܢܘܢ ܕܒܝܬ ܐܦܪܝܡ ܘܡܢܫܐ܂  50:21 ܘܐܚܕܘ ܓܠܥܕ̈ܝܐ ܠܡܥܒܪܬܐ ܕܝܘܪܕܢܢ ܕܐܦܪܝܡ܂ ܘܡܐ ܕܥܒܪܝܢ ܗܘܘ ܒܡܥܒܪܬܐ ܐܝܠܝܢ ܕܡܬܦܠܛܝܢ ܗܘܘ ܡܢ ܐܦܪܝܡ ܠܡܥܒܪ܂ ܡܫܐܠܝܢ ܗܘܘ ܠܗ ܐܢܫ̈ܝ ܓܠܥܕ܂ ܐܦܪܡܝܐ/ܐܦܪܘܬܝܐ#3#/ ܐܢܬ܂  60:21 ܐܡܿܪ ܠܐ܂ ܐܡܪ̈ܝܢ ܠܗ܂ ܐܡܪ ܫܒ̈ܠܐ܂ ܐܡܿܪ ܣܒ̈ܠܐ܂ ܡܛܠ ܕܠܐ ܓܝܪ ܡܫܟܚ ܗܘܐ ܠܡܡܠܠܘ ܗܟܢܐ܂ ܘܐܥܒܪܘܗܝ ܘܢܟܣܘܗܝ ܥܠ ܡܥܒܪܬܐ ܕܝܘܪܕܢܢ܀܀܂ ܘܢܦܠܘ ܒܙܒܢܐ ܗܘ ܡܢ ܐܦܪܝܡ܂ ܐܪ̈ܒܥܝܢ ܘܬܪ̈ܝܢ ܐ̈ܠܦܝܢ܂  70:21 ܘܕܢ ܢܦܬܚ ܠܐܝܣܪܝܠ ܫܬ ܫܢܝ̈ܢ܂ ܘܡܝܬ ܢܦܬܚ ܓܠܥܕܝܐ܂ ܘܐܬܩܒܪ ܒܩܪܝܬܐ ܕܓܠܥܕ܀܀܂  80:21 ܘܕܢ ܡܢ ܒܬܪܗ ܠܐܝܣܪܝܠ܂ ܐܒܝܨܢ ܕܡܢ ܒܝܬ ܠܚܡ܂  90:21 ܘܗܘܘ ܠܗ ܬܠܬܝܢ ܒܢܝܢ ܘܬܠܬܝܢ ܒܢ̈ܢ܂ ܘܬܠܬܝܢ ܒܢ̈ܬܗ ܐܦܩ ܠܒܪ܂ ܘܬܠܬܝܢ ܟ̈ܠܠܢ ܐܥܠ ܡܢ ܠܒܪ܂ ܘܕܢ ‍<‍ܗܘܐ#3#‍>‍ ܠܐܝܣܪܝܠ ܫܒܥ ܫܢ̈ܝܢ܂  01:21 ܘܡܝܬ ܐܒܝܨܢ ܘܐܬܩܒܪ ܒܝܬ ܠܚܡ/ܒܒܝܬ ܠܚܡ#3#/܂܀܀  11:21 ܘܕܢ ܡܢ ܒܬܪܗ ܠܐܝܣܪܝܠ܂ ܐܠܘܢ ܕܡܢ ܙܒܘܠܘܢ ܥܣܪ ܫܢܝ̈ܢ܂  21:21 ܘܡܝܬ ܐܠܘܢ ܕܡܢ ܙܒܘܠܘܢ܂ ܘܐܬܩܒܪ ܒܐܝܠܘܢ ܒܐܪܥܐ ܕܙܒܘܠܘܢ܂  31:21 ܘܕܢ ܡܢ ܒܬܪܗ ܠܐܝܣܪܝܠ܂ ܥܟܪܢ ܒܪ ܗܠܝܢ ܐܦܪܥܬܘܢܝܐ܂  41:21 ܘܗܘܘ ܠܗ ܐܪ̈ܒܥܝܢ ܒܢܝܢ܂ ܘܬܠܬܝܢ ܒܢ̈ܝ ܒܢ̈ܘܗܝ܂ ܘܗܘܘ ܪ̈ܟܝܒܝܢ/ܪܟܒܝܢ#3#/ ܥܠ ܫܒܥܝܢ ܥ̈ܝܠܝܢ܂ ܘܕܢ ܠܐܝܣܪܝܠ ܬܡܢܐ ܫܢ̈ܝܢ܂  51:21 ܘܡܝܬ ܥܟܪܢ ܒܪ ܗܠܝܢ ܐܦܪܥܬܘܢܝܐ܂ ܘܐܬܩܒܪ ܒܐܦܪܥܬܘܢ܂ ܒܐܪܥܐ ܕܐܦܪܝܡ ܒܛܘܪܐ ܕܥܡ̈ܠܩܝܐ/ܕܥܡܠܩ#3#/܀܀܀܂  10:31 ܘܐܘܣܦܘ ܬܘܒ ܒܢܝ ܐܝܣܪܝܠ ܠܡܥܒܕ ܕܒܝܫ ܩܕܡ ܡܪܝܐ܂ ܘܐܫܠܡ ܐܢܘܢ ܡܪܝܐ ܒܐܝܕܐ ܕܦܠܫ̈ܬܝܐ ܐܪ̈ܒܥܝܢ ܫܢܝ̈ܢ܀܀  20:31 ܘܗܘܐ ܓܒܪܐ ܚܕ ܡܢ ܨܕܥܐ ܡܢ ܫܪܒܬܐ ܕܕܢ܂ ܘܫܡܗ ܡܢܘܚ܂ ܘܐܢܬܬܗ ܥܩܪܬܐ ܗܘܬ ܘܠܐ ܝܠܕܐ܂  30:31 ܘܐܬܚܙܝ ‍<‍ܠܗܿ#3#‍>‍ ܡܠܐܟܗ ܕܡܪܝܐ ܠܐܢܬܬܐ ܗܝ ܘܐܡܪ ܠܗܿ܂ ܗܐ ܐܢܬܝ ܥܩܪܐ ܘܠܐ ܝܠܕܐ܂ ܗܫܐ ܬܒܛܢܝܢ ܘܬܐܠܕܝܢ ܒܪܐ  40:31 ܐܙܕܗܪ ܕܠܡܐ ܬܫܬܝܢ ܚܡܪܐ ܐܘ ܫܟܪܐ܂ ܘܠܐ ܬܐܟܠܝܢ ܟܠ ܡܕܡ ܕܛܡܐ܂  50:31 ܡܛܠ ܕܗܐ ܒܛܢܐ ܐܢܬܝ ܘܝܠܕܐ ܐܢܬܝ ܒܪܐ܂ ܘܡܕܟܝܐ ܠܐ ܢܣܩ ܥܠ ܪܝܫܗ܂ ܡܛܘܠ ܕܢܙܝܪܗ ܕܐܠܗܐ ܢܗܘܐ ܛܠܝܐ ܡܢ ܡܪܒܥܐ܂ ܘܗܘ ܢܫܪܐ ܠܡܦܪܩ ܠܐܝܣܪܝܠ ܡܢ ܐܝܕܐ ܕܦܠܫܬ̈ܝܐ܀  60:31 ܘܐܬܬ ܐܢܬܬܐ ܘܐܡܪܬ ܠܒܥܠܗܿ܂ ܓܒܪܐ ܕܐܠܗܐ ܐܬܐ ܠܘܬܝ܂ ܘܐܬܚܙܝ ܠܝ ܒܚܙܘܐ ܕܡܠܐܟܐ/ܡܠܐܟܐ#3#/ ܕܐܠܗܐ܂ ܘܙܥܬ ܛܒ ܘܠܐ ܫܐܠܬܗ ܡܢ  ܐܝܡܟܐ ܗܘ܂ ܘܫܡܗ ܠܐ ܚܘܝܢܝ܂  70:31 ܘܐܡܪ ܠܝ܂ ܕܗܐ ܒܛܢܐ ܐܢܬܝ܂ ܘܝܠܕܐ ܐܢܬܝ ܒܪܐ܂ ܡܟܝܠ ܠܐ ܬܫܬܝܢ ܚܡܪܐ \ܐܘ ܫܟܪܐ /ܘܫܟܪܐ#3#/܂ ܘܠܐ ܬܐܟܠܝܢ ܟܠ ܡܕܡ ܕܛܡܐ܂ ܡܛܠ ܕܢܙܝܪܗ ܕܐܠܗܐ ܢܗܘܐ ܛܠܝܐ ܡܢ ܡܪܒܥܐ܂ ܥܕܡܐ ܠܝܘܡܐ ܕܡܐܬ܂  80:31 ܘܒܥܐ ܡܢܘܚ ܡܢ ܡܪܝܐ ܘܐܡܪ܂ ܒܒܥܘ ܡܪܝܐ܂ ܓܒܪܐ ܕܐܠܗܐ ܕܫܕܪܬ ܢܐܬܐ ܬܘܒ ܠܘܬܢ܂ ܘܢܠܦܢ ܡܢܐ ܢܥܒܕ ܠܗ ܠܛܠܝܐ ܕܡܬܝܠܕ܂  90:31 ܘܫܡܥ ܡܪܝܐ ܒܩܠܗ ܕܡܢܘܚ܂ ܘܐܬܐ ܬܘܒ ܡܠܐܟܗ ܕܡܪܝܐ ܠܘܬ ܐܢܬܬܐ܂ ܘܗܝ ܝܬܒܐ ܗܘܬ ܒܚܩܠܐ܂ ܘܡܢܘܚ ܒܥܠܗܿ ܠܐ ܗܘܐ ܠܘܬܗܿ܂  01:31 ܘܐܣܬܪܗܒܬ ܐܢܬܬܐ ܘܪܗܛܬ܂ ܘܚܘܝܬ ܠܒܥܠܗܿ ܘܐܡܪܐ ܠܗ܂ ܗܐ ܐܬܚܙܝ ܠܝ ܓܒܪܐ ܕܐܬܐ ܒܗܘ ܝܘܡܐ ܠܘܬܝ܂  11:31 ܘܩܡ ܡܢܘܚ ܘܐܙܠ ܥܡ ܐܢܬܬܗ܂ ܘܐܬܐ ܠܘܬ ܓܒܪܐ ܘܐܡܪ ܠܗ܂ ܐܢܬ ܗܘ ܓܒܪܐ ܕܡܠܠܬ ܥܡ ܗܕܐ ܐܢܬܬܐ܂  21:31 ܘܐܡܪ ܐܢܐ ܗܘ܂ ܘܐܡܪ ܡܢܘܚ܂ ܗܫܐ ܗܘܐ ܦܬܓܡܟ܂ ܐܡܪ ܠܝ ܡܢܐ ܗܘ ܕܝܢܗ ܕܛܠܝܐ ܘܥܒ̈ܕܘܗܝ܂  31:31 ܘܐܡܪ ܡܠܐܟܗ ܕܡܪܝܐ ܠܡܢܘܚ܂ ܡܢ ܟܠ ܡܕܡ ܕܐܡܪܬ ܠܐܢܬܬܐ ܬܙܕܗܪ܂  41:31 ܡܢ ܟܠ ‍<‍ܡܕܡ#3#‍>‍ ܕܢܦܩ ܡܢ ܓܦܬܐ ܠܐ ܬܐܟܘܠ܂ ܘܚܡܪܐ ܘܫܟܪܐ ܠܐ ܬܫܬܐ܂ ܘܟܘܠ ܕܛܡܐ ܠܐ ܬܐܟܘܠ܂ ܘܟܘܠ ܕܦܩܕܬܗܿ ܬܛܪ܂  51:31 ܘܐܡܪ ܡܢܘܚ ܠܡܠܐܟܗ ܕܡܪܝܐ܂ ܢܟܠܝܟ ܘܢܥܒܕ ܓܕܝܐ ܕܥܙ̈ܐ ܩܕܡܝܟ܂  61:31 ܘܐܡܪ ܡܠܐܟܗ ܕܡܪܝܐ ܠܡܢܘܚ܂ ܐܢ ܬܟܠܝܢܝ ܠܐ ܐܟܘܠ ܡܢ ܠܚܡܟ܂ ܘܐܢ ܬܣܩ ܥܠܬܐ ܠܡܪܝܐ ܬܣܩܝܗ܂ ܡܛܠ ܕܠܐ ܝܕܥ ܗܘܐ ܡܢܘܚ ܕܡܠܐܟܗ ܗܘ ܕܡܪܝܐ܂  71:31 ܘܐܡܪ ܡܢܘܚ ܠܡܠܐܟܗ ܕܡܪܝܐ܂ ܡܢܘ ܫܡܟ܂ ܕܡܐ ܕܗܘܐ ܦܬܓܡܟ ܢܩܪܝܟ܂  81:31 ܘܐܡܪ ܠܗ ܡܠܐܟܗ ܕܡܪܝܐ܂ ܠܡܢܐ ܫܐܠ ܐܢܬ ܥܠ ܫܡܝ ܕܗܘ ܡܫܒܚ܂  91:31 ܘܢܣܒ ܡܢܘܚ ܓܕܝܐ ܕܥ̈ܙܐ ܘܣܡܝܕܐ ܘܐܣܩ ܥܠ ܟܐܦܐ ܠܡܪܝܐ܂ ܘܡܫܒܚ ܗܘܐ ܠܡܪܝܐ܂ ܘܡܢܘܚ ܘܐܢܬܬܗ ܚܙܝܢ ܗܘܘ  02:31 ܟܕ ܣܠܩܬ ܫܠܗܒܝܬܐ ܕܢܘܪܐ ܡܢ ܟܐܦܐ ܠܫܡܝܐ܂ ܘܣܠܩ ܡܠܐܟܗ ܕܡܪܝܐ ܒܫܠܗܒܝܬܐ ܕܡܕܒܚܐ܂ ܘܡܢܘܚ ܘܐܢܬܬܗ ܚܙܘ ܘܢܦܠܘ ܥܠ ܐ̈ܦܝܗܘܢ ܥܠ ܐܪܥܐ ܘܣܓܕܘ܂  12:31 ܘܠܐ ܐܘܣܦ ܬܘܒ ܡܠܐܟܗ ܕܡܪܝܐ ܠܡܬܚܙܝܘ ܠܡܢܘܚ ܘܠܐܢܬܬܗ܂ ܘܗܝܕܝܢ ܐܝܕܥܘ ܡܢܘܚ ܘܐܢܬܬܗ ܕܡܠܐܟܗ ܗܘ ܕܡܪܝܐ܂  22:31 ܘܐܡܪ ܡܢܘܚ ܠܐܢܬܬܗ܂ ܡܡܬ ܡܝܬܝܢ ܚܢܢ ܡܛܠ ܕܠܐܠܗܐ ܚܙܝܢ܂  32:31 ܘܐܡܪܬ ܠܗ ܐܢܬܬܗ܂ ܐܠܘ ܨܒܐ ܗܘܐ ܐܠܗܐ ܕܢܡܝܬܢ܂ ܠܐ ܡܩܒܠ ܗܘܐ ܡܢܢ ܥܠܬܐ ܘܣܡܝܕܐ܂ ܘܠܐ ܡܚܘܐ ܗܘܐ ܠܢ ܗܠܝܢ ܟܘܠܗܝܢ ܒܗܢܐ ܙܒܢܐ܂ ܘܠܐ ܡܫܡܥ ܗܘܐ ܠܢ ܗܠܝܢ܀܀܂  42:31 ܘܝܠܕܬ ܐܢܬܬܐ ܒܪܐ܂ ܘܩܪܬ ܫܡܗ ܫܡܫܘܢ܂ ܘܪܒܐ ܛܠܝܐ ܘܒܪܟܗ ܡܪܝܐ܂  52:31 ܘܫܪܝܬ ܪܘܚܗ ܕܡܪܝܐ ܠܡܗܠܟܘܬܗ ܒܡܫܪܝܬܐ ܕܕܢ ܒܝܬ ܨܕܥܐ ܘܒܝܬ ܐܫܬܘܐܝܠ܂  10:41 ܘܢܚܬ ܫܡܫܘܢ ܠܬܡܢܬ܂ ܘܚܙܐ ܐܢܬܬܐ ܒܬܡܢܬ ܡܢ ܒ̈ܢܬ ܦܠܫܬ̈ܝܐ܂  20:41 ܘܣܠܩ ܘܚܘܝ ܠܐܒܘܗܝ ܘܠܐܡܗ ܘܐܡܪ ܠܗܘܢ܂ ܐܢܬܬܐ ܚܙܝܬ ܒܬܡܢܬ ܡܢ ܒܢ̈ܬ ܦܠܫ̈ܬܝܐ܂ ܗܫܐ ܣܒܘܗ ܠܝ ܐܢܬܬܐ܂  30:41 ܘܐܡܪܘ ܠܗ ܐܒܘܗܝ ܘܐܡܗ܂ ܠܝܬ ܗܪܟܐ ܒܒܝܬ ܐܒܘܟ ܘܒܟܠܗ ܥܡܟ ܐܢܬܬܐ܂ ܕܐܙܠ ܐܢܬ ܠܡܣܒ ‍<‍ܠܟ#3#‍>‍ ܐܢܬܬܐ ܡܢ ܒܢ̈ܬ ܦܠܫ̈ܬܝܐ ܥܘܪ̈ܠܐ܀܀ ܘܐܡܪ ܫܡܫܘܢ ܠܐܒܘܗܝ ܠܗܝ ܣܒܘ ܠܝ ܡܛܠ ܕܗܝ ܫܦܪܬ ܒܥܝ̈ܢܝ܂  40:41 ܘܐܒܘܗܝ ܘܐܡܗ ܠܐ ܝܕܥܝܢ ܗܘܘ ܕܡܢ ܡܪܝܐ ܗܝ܂ ܕܢܬܬܒܥ ܥܝܪܬܐ ܡܢ ܦܠܫ̈ܬܝܐ܂ ܘܒܙܒܢܐ ܗܘ ܦܠܫ̈ܬܝܐ ܫܠܝܛܝܢ ܗܘܘ ܥܠ ܐܝܣܪܝܠ܂  50:41 ܘܢܚܬ ܫܡܫܘܢ ܘܐܒܘܗܝ ܘܐܡܗ ܠܬܡܢܬ܂ ܘܡܛܝܘ ܥܕܡܐ ܠܟܪ̈ܡܐ ܕܬܡܢܬ܂ ܘܗܐ ܓܘܪܝܐ ܕܐܪܝܐ ܢܗܡ ܠܩܘܒܠܗ܂  60:41 ܘܐܨܠܚܬ ܥܠܘܗܝ ܪܘܚܗ ܕܡܪܝܐ܂ ܘܦܫܚܗ ܐܝܟ ܕܡܦܫܚܝܢ/ܕܦܫܚܝܢ#3#/ ܠܓܕܝܐ܂ ܘܠܐ ܐܝܬ ܗܘܐ ܡܕܡ ܒܐܝܕܗ܂ ܘܠܐ ܚܘܝ ܗܘܐ ܠܐܒܘܗܝ ܘܠܐܡܗ ܡܕܡ ܕܥܒܕ܂  70:41 ܘܢܚܬܘ ܘܡܠܠܘ ܥܡ ܐܢܬܬܐ܂ ܘܫܦܪܬ ܒܥܝܢ̈ܘܗܝ ܕܫܡܫܘܢ܀܀  80:41 ܘܗܦܟ ܡܢ ܒܬܪ ܝܘܡ̈ܬܐ ܠܡܣܒܗܿ܂ ܘܣܛܐ ܠܡܚܙܐ ܬܓܪܘܡܬܐ ܕܐܪܝܐ܂ ܘܗܐ ܫܠܚܐ ܕܕܒܘܪ̈ܝܬܐ ܒܓܘܫܡܗ ܕܐܪܝܐ ܗܘ܂  90:41 ܘܪܕܐ ܕܒܫܐ ܥܠ ܐ̈ܝܕܘܗܝ ܘܡܗܠܟ܂ ܘܐܙܠ ܠܘܬ ܐܒܘܗܝ ܘܠܘܬ ܐܡܗ܂ ܘܝܗܒ ܠܗܘܢ ܘܐܟܠܘ܂ ܘܠܐ ܚܘܝ ܐܢܘܢ ܕܡܢ ܓܘܫܡܗ ܕܐܪܝܐ ܪܕܐ ܕܒܫܐ܂  01:41 ܘܢܚܬ ܐܒܘܗܝ ܠܘܬ ܐܢܬܬܐ܂ ܘܥܒܕ ܬܡܢ ܫܡܫܘܢ ܡܫܬܘܬܐ ܫܒܥܐ ܝܘܡ̈ܝܢ܂ ܡܛܠ ܕܗܟܢܐ ܥܒܕܝܢ ܗܘܘ ܓܕܘ̈ܕܐ ܡܫܬܘܬܐ܂  11:41 ܘܟܕ ܚܙܐܘܗܝ ܐܬܘ ܬܠܬܝܢ ܓܒܪ̈ܝܢ ܘܗܘܘ ܠܗ ܫܘܫ̈ܒܝܢܐ܂  21:41 ܘܐܡܪ ܠܗܘܢ ܫܡܫܘܢ܂ ܐܚܕ ܐܢܐ ܠܟܘܢ ܐܘܚܕܬܐ܂ ܐܢ ܬܦܫܪܘܢܗܿ/ܬܦܪܫܘܢܗ#2#/ ܠܝ ܫܒܥܐ \ܝܘܡ̈ܝ ܡܫܬܘܬܐ /ܝ̈ܘܡܝܢ ܕܡܫܬܘܬܐ#3#/ ܘܬܕܥܘܢܗܿ܂ ܐܬܠ ܠܟܘܢ ܬܠܬܝܢ ܐܦܩܪ̈ܣܝܢ ܘܬܠܬܝܢ ܙܘ̈ܓܝܢ ܕܠܒܘܫ̈ܐ܂  31:41 ܘܐܠܐ ܐܫܟܚܬܘܢ ܕܬܦܫܪܘܢܗܿ/ܕܬܦܫܪܘܢܗ#2#/ ܠܝ܂ ܝܗܒܝܢ ܐܢܬܘܢ ܠܝ ܬܠܬܝܢ ܐܦܩܪ̈ܣܝܢ܂ ܘܬܠܬܝܢ ܙܘ̈ܓܝܢ ܕܠܒܘܫ̈ܐ܂ ܐܡܪ̈ܝܢ ܠܗ ܐܚܘܕ/ܐܡܪ#3#/ ܐܘܚܕܬܟ ܘܢܫܡܥܝܗ܂  41:41 ܐܡܪ ܠܗܘܢ܂ ܡܢ ܐܟܠܐ ܢܦܩ ܐܘܟܠܐ܂ ܘܡܢ ܡܪܝܪܐ ܢܦܩ ܚܠܝܐ܂ ܘܠܐ ܐܫܟܚܘ ܠܡܦܫܪܗܿ/ܠܡܦܪܫܗ#2#/ ܐܘܚܕܬܐ/ܠܐܘܚܕܬܐ#3#/ ܬܠܬܐ ܝܘܡ̈ܝܢ܂  51:41 ܘܒܝܘܡܐ ܪܒܝܥܝܐ܂ ܐܡܪܝܢ ܠܐܢܬܬܗ ܕܫܡܫܘܢ܂ ܫܕܠܝܘܗܝ ܠܒܥܠܟܝ ܕܢܘܕܥܢ ܐܘܚܕܬܗ܂ ܕܠܐ ܢܘܩܕܟܝ ܠܟܝ ܘܠܒܝܬ ܐܒܘܟܝ ܒܢܘܪܐ܂ ܘܢܐܪܬ ܝܘܪܬܢܗ܂  61:41 ܘܒܟܬ ܐܢܬܬܗ ܕܫܡܫܘܢ ܘܐܡܪܐ ܠܗ܂ ܫܪܝܪܐܝܬ ܣܢܝܬܢܝ ܘܠܐ ܪܚܡܬܢܝ܂ ܕܐܘܚܕܬܐ ܕܐܚܕܬ ܠܒܢ̈ܝ ܥܡܝ ܠܝ ܠܐ ܐܡܪܬܗܿ܂ ܘܐܡܪ ܠܗܿ܂ ܠܐܒܝ ܘܠܐܡܝ ܠܐ ܐܡܪܬ܂ ܠܟܝ ܐܡܪ܂  71:41 ܘܗܘܬ ܒܟܝܐ/ܒܥܝܐ#3#/ ܗܢܘܢ ܫܒܥܐ ܝܘܡ̈ܝܢ ܕܡܫܬܘܬܐ܂ ܘܠܝܘܡܐ ܕܫܒܥܐ ܐܡܪ ܠܗܿ܂ ܡܛܠ ܕܐܥܝܩܬ ܠܗ܂ ܘܓܠܬܗܿ ܐܘܚܕܬܐ ܠܒ̈ܢܝ ܥܡܗܿ܂  81:41 ܘܐܡܪ̈ܝܢ ܐܢܫ̈ܝ ܩܪܝܬܐ ܒܝܘܡܐ ܕܫܒܥܐ ܥܕܠܐ ܢܥܘܠ ܬܘܩܢܐ܂ ܡܢܘ ܕܚܠܐ ܡܢ ܕܒܫܐ܂ ܐܘ ܡܢܐ ܗܘ ܕܬܩܝܦ ܡܢ ܐܪܝܐ܂ ܐܡܪ ܠܗܘܢ ܫܡܫܘܢ܂ ܐܠܘ ܠܐ ܫܕܠܬܘܢ ܥܓܠܬܝ ܠܐ ܦܫܪܬܘܢ ܐܘܚܕܬܝ܂  91:41 ܘܐܨܠܚܬ ܥܠܘܗܝ ܪܘܚܗ ܕܡܪܝܐ/ܕܐܠܗܐ#3#/܂ ܘܢܚܬ ܠܐܫܩܠܘܢ܂ ܘܐܚܕ ܡܢܗܘܢ ܬܠܬܝܢ ܓܒܪ̈ܝܢ܂ ܘܩܛܠ ܐܢܘܢ܂ ܘܢܣܒ ܠܒ̈ܘܫܝܗܘܢ ܘܝܗܒ ܠܗܢܘܢ ܕܦܫܪܘ ܐܘܚܕܬܗ܂ ܘܐܬܚܡܬ ܪܘܓܙܗ܂ ܘܣܠܩ ܠܒܝܬ/ܠܘܬ#3#/ ܐܒܘܗܝ܂  02:41 ܘܗܘܬ ܐܢܬܬܗ ܕܫܡܫܘܢ ܕܪܚܡ ܗܘܐ ܠܗܿ܂ ܠܫܘܫܒܝܢܗ܀܀܂  10:51 ܘܗܘܐ ܡܢ ܒܬܪ ܝܘܡ̈ܬܐ ܒܙܒܢܐ ܕܚܨܕܐ ܕܚ̈ܛܐ܂ ܐܬܕܟܪܗܿ ܫܡܫܘܢ ܠܐܢܬܬܗ ܒܓܕܝܐ ܕܥ̈ܙܐ܂ ܘܐܡܪ܂ ܐܙܠ ܠܘܬ ܐܢܬܬܝ ܠܩܝܛܘܢܐ܂ ܘܠܐ ܫܒܩܗ ܐܒܘܗ ܠܡܥܠ܂  20:51 ܘܐܡܪ ‍<‍ܠܗ#3#‍>‍ ܐܒܘܗ܂ ܣܒܪ ܗܘܝܬ ܕܡܣܢܐ ܣܢܝܬܗܿ ܘܝܗܒܬܗܿ ܠܫܘܫܒܝܢܟ܂ ܗܐ ܚܬܗܿ ܙܥܘܪܬܐ܂ ܕܛܒܐ ܡܢܗܿ܂ ܬܗܘܐ ܠܟ ܚܠܦܝܗ܂  30:51 ܘܐܡܪ ܠܗܘܢ ܫܡܫܘܢ܂ ܙܟܝ ܐܢܐ ܡܢ ܦܠܫܬ̈ܝܐ܂ ܡܛܠ ܕܥܒܕ ܐܢܐ ܥܡܟܘܢ ܒܝܫܬܐ܂  40:51 ܘܐܙܠ ܫܡܫܘܢ ܘܐܚܕ ܬܠܬܡܐܐ ܬܥ̈ܠܝܢ܂ ܘܢܣܒ ܠܡ̈ܦܐܕܐ ܘܐܣܪ ܒܕܘܢܒܝ̈ܬܗܘܢ܂ ܬܪ̈ܝܢ ܬܪ̈ܝܢ ܬܥ̈ܠܝܢ ܐܟܚܕܐ܂ ܘܐܣܪ ܚܕ ܚܕ ܠܡܦܐܕܐ ܒܝܬ/ܒܝܢܬ#3#/ ܬܪ̈ܝܢ ܬܥ̈ܠܝܢ܂ ܒܝܢܬ ܬܪ̈ܬܝܢ ܕܘܢܒ̈ܝܬܗܘܢ܂  50:51 ܘܐܘܚܕ ܢܘܪܐ ܒܠܡܦܐ̈ܕܐ܂ ܘܫܒܩ ܒܩܝ̈ܡܬܐ ܕܦܠܫ̈ܬܝܐ܂ ܘܐܘܩܕ ܡܢ ܓܕܝܫ̈ܐ ܘܥܕܡܐ ܠܩܝܡ̈ܬܐ܂ ܘܥܕܡܐ ܠܟܪ̈ܡܐ ܘܥܕܡܐ ܠܙܝ̈ܬܐ܂  60:51 ܘܐܡܪ̈ܝܢ ܦܠܫܬ̈ܝܐ܂ ܡܢܘ ܥܒܕ ܗܟܢܐ܂ ܐܡܪ̈ܝܢ ܫܡܫܘܢ ܚܬܢܗ ܕܬܡܢܡ܂ ܥܠ ܕܢܣܒ ܐܢܬܬܗ܂ ܘܝܗܒܗܿ ܠܫܘܫܒܝܢܗ܂ ܘܣܠܩܘ ܦܠܫ̈ܬܝܐ ܘܐܘܩܕܘܗ ܠܗܿ ܘܠܒܝܬ ܐܒܘܗ ܒܢܘܪܐ܂  70:51 ܘܐܡܪ ܠܗܘܢ ܫܡܫܘܢ܂ ܐܦܢ ܬܥܒܕܘܢ ܗܟܢܐ܂ ܡܬܢܩܡ ܐܢܐ ܡܢܟܘܢ/ܒܟܘܢ#3#/܂ ܘܗܝܕܝܢ ܫܠܐ ܐܢܐ܂  80:51 ܘܡܚܐ ܐܢܘܢ ܒܡܚܘܬܐ/ܡܚܘܬܐ#3#/ ܡܢ ܫܩ̈ܝܗܘܢ ܘܥܕܡܐ ܠܚ̈ܨܝܗܘܢ܂ ܡܚܘܬܐ ܪܒܬܐ܂ ܘܐܙܠ ܘܐܝܬܒ ܒܣܚܦ ܕܒܫܩܝܦܐ/ܒܫܩܝܦܐ#3#/ ܕܥܛܡܝܢ܂  90:51 ܘܣܠܩܘ ܦܠܫ̈ܬܝܐ/ܓܒܪ̈ܐ#3#/ ܘܫܪܘ ܒܝܗܘܕܐ܂  01:51 ܘܐܡܪ̈ܝܢ ܓܒܪ̈ܐ ܕܝܗܘܕܐ܂ ܠܡܢܐ ܣܠܩܬܘܢ܂ ܐܡܪ̈ܝܢ ܕܢܐܣܘܪ ܠܫܡܫܘܢ ܣܠܩܢ܂ ܘܢܥܒܕ ܠܗ ܐܝܟ ܕܥܒܕ ܠܢ܂  11:51 ܘܢܚܬܘ ܬܠܬܐ ܐ̈ܠܦܝܢ ܓܒܪ̈ܝܢ ܡܢ ܝܗܘܕܐ ܠܣܚܦ ܕܒܫܩܝܦܐ ܕܥܛܡܝܢ܂ ܘܐܡܪܝܢ ܠܫܡܫܘܢ܂ ܠܐ ܝܕܥ ܐܢܬ ܕܫܠܝܛܝܢ ܒܢ ܦܠܫ̈ܬܝܐ܂ ܡܛܠ ܡܢܐ ܥܒܕܬ ܠܢ/ܒܢ#3#/ ܗܟܢܐ܂ ܐܡܪ ܠܗܘܢ܂ ܐܝܟ ܡܐ ܕܥܒܕܘ ܗܟܢܐ ܥܒܕܬ ܒܗܘܢ/ܠܗܘܢ#3#/܂  21:51 ܐܡܪܝܢ ܠܗ܂ ܠܡܐܣܪܟ ܢܚܬܢ܂ ܘܠܡܫܠܡܘܬܟ \ܒܐܝܕܐ ܕܦܠܫ̈ܬܝܐ /ܠܦܠܫ̈ܬܝܐ#3#/܂ ܐܡܪ ܠܗܘܢ ܐܝܡܘ ܠܝ ܕܠܐ ܬܗܪܘܢܢܝ ܐܢܬܘܢ܂  31:51 ܐܡܪܝܢ ܠܗ ܠܐ܂ ܐܠܐ ܡܐܣܪ ܐܣܪܝܢܢ ܠܟ܂ ܘܡܫܠܡܝܢܢ ܠܟ ܒܐ̈ܝܕܝܗܘܢ܂ ܘܡܩܛܠ ܠܐ ܩܛܠܝܢܢ ܠܟ܂ ܘܐܣܪܘܗܝ ܒܬܪ̈ܬܝܢ ܫܝܫ̈ܠܬܐ ܚ̈ܕܬܬܐ܂ ܘܐܣܩܘܗܝ ܡܢ ܫܩܝܦܐ  41:51 ܗܘ܂ ܘܡܛܝ ܥܕܡܐ ܠܠܝܚ܂ ܘܦܠܫ̈ܬܝܐ ܩܡܘ ܠܡܩܛܠܗ܂ ܘܐܨܠܚܬ ܥܠܘܗܝ ܪܘܚܗ ܕܡܪܝܐ܂ ܘܗ̈ܘܝ ܫܝܫ̈ܠܬܐ ܕܥܠ ܕܪ̈ܥܘܗܝ/ܐ̈ܝܕܘܗܝ#3#/܂ ܐܝܟ ܟܬܢܐ ܕܣܦܬ ܒܗ ܢܘܪܐ܂ ܘܐܫܬܪܝܘ ܐܣܘܪ̈ܐ ܡܢ ܐ̈ܝܕܘܗܝ܂  51:51 ܘܐܫܟܚ ܦܟܐ ܕܚܡܪܐ ܛܪܘܢܐ܂ ܘܐܘܫܛ ܐܝܕܗ ܘܢܣܒܗ܂ ܘܩܛܠ ܒܗ ܐܠܦ ܓܒܪ̈ܝܢ܂  61:51 ܘܐܡܪ ܫܡܫܘܢ܂ ܒܦܟܐ ܕܚܡܪܐ ܟܫܝ̈ܬܐ ܟܫܝܬ ܡܢܗܘܢ܂ ܒܦܟܐ ܕܚܡܪܐ ܩܛܠܬ ܐܠܦ ܓܒܪ̈ܝܢ܀܀܂  71:51 ܘܟܕ ܫܠܡ ܠܡܡܠܠܘ܂ ܫܕܝܗܝ ܦܟܐ ܡܢ ܐܝܕܗ܂ ܘܩܪܐ ܫܡܗ ܕܐܬܪܐ ܗܘ ܕܡܐ ܕܦܟܐ܂  81:51 ܘܨܗܝ ܛܒ܂ ܘܩܪܐ ܠܡܪܝܐ ܘܐܡܪ܂ ܐܢܬ ܝܗܒܬ ܒܐܝܕܗ ܕܥܒܕܟ ܢܨܚܢܐ ܗܢܐ ܪܒܐ܂ ܘܗܫܐ/ܘܗܐ#3#/ ܐܡܘܬ ܠܨܗܝܐ܂ ܘܐܦܠ ܒܐܝܕܐ ܕܥܘܪ̈ܠܐ ܗܠܝܢ܂  91:51 ܘܒܙܥ ܡܪܝܐ ܐܠܗܐ ܠܘܓܡܐ/ܠܘܥܐ#2܂3#/ ܕܦܟܐ ܕܚܡܪܐ܂ ܘܢܦܩܘ ܡܢܗ ܡ̈ܝܐ ܘܐܫܬܝ ܘܐܬܦܢܝܬ ܪܘܚܗ܂ ܡܛܠ ܗܢܐ ܩܪܐ ܫܡܗ ܕܐܬܪܐ ܗܘ ܥܝܢ ܩܪܢܐ ܕܦܟܐ ܕܚܡܪܐ܂ ܥܕܡܐ ܠܝܘܡܢܐ܂  02:51 ܘܕܢ/ܘܗܘ ܕܢ#3#/ ܠܐܝܣܪܝܠ ܒܝ̈ܘܡܬܐ/ܒܙܒܢܐ#3#/ ܕܦܠܫ̈ܬܝܐ ܥܣܪ̈ܝܢ ܫ̈ܢܝܢ܀܀܂  10:61 ܘܐܙܠ ܫܡܫܘܢ ܠܥܙܬ܂ ܘܚܙܐ ܬܡܢ ܐܢܬܬܐ ܙܢܝܬܐ܂ ܘܥܠ ܠܘܬܗܿ  20:61 ܠܥܙܬ܂ ܘܐܬܐܡܪ ܕܐܬܐ ܫܡܫܘܢ ܠܗܪܟܐ܂ ܘܐܬܟܡܢܘ ܥܠܘܗܝ ܟܠܗ ܠܠܝܐ ܒܬܪܥܐ ܕܩܪܝܬܐ܂ ܘܗܘܘ ܡܠܚܫܝܢ ܟܠܗ ܠܠܝܐ/ܕܠܠܝܐ#3#/܂ ܘܐܡܪܘ ܡܐ ܕܢܗܪ ܨܦܪܐ ܢܩܛܠܝܘܗܝ܂  30:61 ܘܕܡܟ ܫܡܫܘܢ ܥܕܡܐ ܠܦܠܓܗ ܕܠܠܝܐ ܘܩܡ ܒܦܠܓܗ ܕܠܠܝܐ܂ ܘܐܚܕ ܒܬܪ̈ܝܢ ܦܪ̈ܘܣܬܕܐ ܕܬܪܥܐ ܕܩܪܝܬܐ܂ ܘܫܩܠܗ ܥܕܡܐ ܠܡܘ̈ܟܠܘܗܝ܂ ܘܣܡ ܥܠ ܟܬܦܗ܂ ܘܐܣܩ ܐܢܘܢ ܠܛܘܪܐ ܕܩܕܡ ܚܒܪܘܢ܀܀  40:61 ܘܒܬܪܟܢ ܪܚܡ ܐܢܬܬܐ ܒܢܚܠ ܣܪܘܩ܂ ܘܫܡܗܿ ܕܠܝܠܐ܂  50:61 ܘܣܠܩܘ ܠܘܬܗܿ ܛܪ̈ܘܢܐ ܕܦܠܫ̈ܬܝܐ܂ ܘܐܡܪ̈ܝܢ ܠܗܿ ܫܕܠܝܘܗܝ ܘܚܙܝ ܒܡܢܐ ܪܒ ܚܝܠܗ ‍<‍ܘܒܡܢܐ ܡܬܐܣܪ#3#‍>‍܂ ܘܒܡܢܐ/ܘܐܝܟܢܐ#3#/ ܢܬܡܨܐ ܚܝܠܐ ܕܢܐܣܪܝܘܗܝ ܠܡܨܥܪܘܬܗ܂ ܘܚܢܢ ܢܬܠ ܠܟܝ ܟܘܠ ܓܒܪ ܐܠܦ ܘܬܠܬܡܐܐ ܕܟܣܦܐ܂  60:61 ܘܐܡܪܬ ܕܠܝܠܐ ܠܫܡܫܘܢ܂ ܚܘܢܝ ܒܡܢܐ ܪܒ ܚܝܠܟ܂ ܘܒܡܢܐ ܡܬܐܣܪ ܐܢܬ܂ ܘܐܢ ܡܬܒܨܪ ܐܢܬ܂  70:61 ܘܐܡܪ ܠܗܿ ܫܡܫܘܢ܂ ܐܢ ܢܐܣܪܘܢܢܝ ܒܫܒܥܐ ܝܬܪ̈ܐ ܪ̈ܛܝܒܐ ܕܠܐ ܫܪܒܘ܂ ܡܫܬܦܠ ܐܢܐ ܘܗܘܐ ܐܢܐ ܐܝܟ ܚܕ ܐܢܫ܀܀܂  80:61 ܘܐܣܩܘ ܠܗܿ ܛܪ̈ܘܢܐ ܕܦܠܫ̈ܬܝܐ܂ ܫܒܥܐ ܝܬܪ̈ܐ ܪ̈ܛܝܒܐ ܕܠܐ ܫܪܒܘ܂ ܘܐܣܪܬܗ ܒܗܘܢ܂  90:61 ܘܟܡܐܢܐ ܝܬܿܒ ܠܗܿ ܒܬܘܢܐ܂ ܘܐܡܪܐ ܠܗ ܦܠܫ̈ܬܝܐ ܐܬܘ ܥܠܝܟ ܫܡܫܘܢ܂ ܘܦܣܩ ܐܢܘܢ ܠܝܬܪ̈ܐ܂ ܐܝܟ ܕܡܬܦܣܩ ܚܘܛܐ ܕܟܬܢܐ ܡܐ ܕܡܪܝܚܐ ܒܗ ܢܘܪܐ܂ ܘܠܐ ܐܬܬܙܝܥ ܚܝܠܗ܂  01:61 ܘܐܡܪܬ ܕܠܝܠܐ ܠܫܡܫܘܢ܂ ܗܐ ܕܓܠܬ ܒܝ ܘܐܡܪܬ ܠܝ ܕ̈ܓܠܬܐ܂ ܚܘܢܝ ܒܡܢܐ ܬܬܐܣܪ܂  11:61 ܘܐܡܪ ܠܗܿ܂ ܐܢ ܡܐܣܪ ܢܐܣܪܘܢܢܝ ܒܫܝܫ̈ܠܬܐ ܚ̈ܕܬܬܐ ܕܠܐ ܐܬܥܒܕ ܒܗܝܢ ܥܒܕܐ܂ ܐܫܬܦܠ ܘܐܗܘܐ ܐܝܟ ܚܕ ܐܢܫ܀܀܂  21:61 ܘܢܣܒܬ ܕܠܝܠܐ ܫܝܫ̈ܠܬܐ ܚ̈ܕܬܬܐ܂ ܘܐܣܪܬܗ ܒܗܝܢ ܘܐܡܪܐ ܠܗ܂ ܦܠܫܬ̈ܝܐ ܐܬܘ ܥܠܝܟ ܫܡܫܘܢ܂ ܘܟܡܐܢܐ ܝܬܿܒ ܠܗܿ ܒܬܘܢܐ܂ ܘܦܣܩ ܐ̈ܢܝܢ ܡܢ ܕܪ̈ܥܘܗܝ ܐܝܟ ܚܘܛܐ܂  31:61 ܘܐܡܪܬ ܕܠܝܠܐ ܠܫܡܫܘܢ܂ ܗܐ ܕܓܠܬ ܒܝ ܘܐܡܪܬ ܠܝ ܟܕܒ̈ܬܐ܂ ܚܘܢܝ ܒܡܢܐ ܬܬܐܣܪ܂ ܘܐܡܪ ܠܗܿ܂ ܐܢܗܘ ܕܡܫܬܝܬܝ ܫܒܥ ܥܕܩ̈ܘܗܝ ܕܪܝܫܝ ܒܡܫܬܝܬܐ܂  41:61 ܘܐܫܬܝܬ ܒܢܘܠܐ ܘܐܡܪܬ܂ ܦܠܫ̈ܬܝܐ ܐܬܘ ܥܠܝܟ ܫܡܫܘܢ܂ ܘܐܬܬܥܝܪ ܡܢ ܫܢܬܗ܂ ܘܫܩܠܗ ܠܢܘܠܐ ܕܓܪ̈ܕܝܝܐ܂ ܘܠܡܫܬܝܬܐ܂  51:61 ܘܐܡܪܐ ܠܗ܂ ܐܝܟܢܐ ܐܡܪܬ ܠܝ ܕܪܚܡܬܟܝ ܘܠܒܟ ܠܐ ܗܘܐ ܠܘܬܝ ܕܗܐ ܬܠܬ ܙܒܢ̈ܝܢ ܕܓܠܬ ܒܝ܂ ܘܠܐ ܚܘܝܬܢܝ ܒܡܢܐ ܪܒ ܚܝܠܟ܀܀  61:61 ܘܟܕ ܐܥܝܩܬ ܠܗ ܒܡ̈ܠܝܗ܂ ܟܠܗܘܢ ܝܘܡ̈ܬܐ ܘܐܠܨܬܗ܂ ܐܬܬܥܝܩܬ ܢܦܫܗ ܥܕܡܐ ܠܡܘܬܐ܂  71:61 ܘܓܠܐ ܠܗܿ ܟܠܗ ܠܒܗ܂ ܘܐܡܪ ܠܗܿ ܡܕܟܝܐ ܠܐ ܣܠܩ ܥܠ ܪܝܫܝ܂ ܡܛܘܠ ܕܢܙܝܪܐ ܐܢܐ ܕܐܠܗܐ ܡܢ ܟܪܣܗܿ ܕܐܡܝ ܐܢܗܘ ܕܓܪܥܬ ܦܪܩ ܠܗ ܡܢܝ ܚܝܠܝ܂ ܘܡܫܬܦܠ ܐܢܐ ܘܗܘܐ ܐܢܐ ܐܝܟ ܟܠܢܫ܀܀  81:61 ܘܟܕ ܚܙܬ ܕܠܝܠܐ ܕܓܠܐ ܠܗܿ ܟܠܗ ܠܒܗ܂ ܫܕܪܬ ܩܪܬ ܠܛܪ̈ܘܢܐ ܕܦܠܫ̈ܬܝܐ ܘܐܡܪܐ ܠܗܘܢ܂ ܣܩܘ ܡܟܝܠ ܡܛܠ ܕܓܠܐ ܠܝ ܟܠܗ ܠܒܗ܂ ܘܣܠܩܘ ܠܘܬܗܿ ‍<‍ܟܠܗܘܢ#3#‍>‍ ܛܪ̈ܘܢܐ ܕܦܠܫ̈ܬܝܐ܂ ܘܐܣܩܘ ܟܣܦܐ ܥܡܗܘܢ܂  91:61 ܘܐܕܡܟܬܗ ܥܠ ܒܘܪ̈ܟܝܗ ܘܩܪܬ ܠܓܪܥܐ ܘܓܪܥܬ ܫܒܥ ܥܕܩ̈ܐ ܕܪܝܫܗ ܘܫܪܝܬ ܠܡܫܦܠܘܬܗ܂ ܘܦܪܩ ܠܗ ܚܝܠܗ ܡܢܗ܂  02:61 ܘܐܡܪܐ ܠܗ܂ ܦܠܫ̈ܬܝܐ ܐܬܘ ܥܠܝܟ ܫܡܫܘܢ܂ ܘܐܬܬܥܝܪ ܡܢ ܫܢܬܗ ܘܐܡܪ ܐܦܘܩ ܐܝܟ ܕܒܟܠܙܒܢ ܘܐܫܬܢܕ ܒܗܘܢ܂ ܘܗܘ ܠܐ ܐܝܕܥ ܕܡܪܝܐ ܦܪܩ ܠܗ ܡܢܗ܂  12:61 ܘܐܚܕܘܗܝ ܦܠܫ̈ܬܝܐ ܘܥܘܪܘ ܥܝ̈ܢܘܗܝ܂ ܘܐܣܪܘܗܝ ܒܫܝ̈ܫܠܬܐ ܘܐܚܬܘܗܝ/ܘܐܘܒܠܘܗܝ#3#/ ܠܥܙܬ܂ ܘܗܘܐ ܛܚܢ ܒܝܬ ܐܣܝܪ̈ܐ܂  22:61 ܘܫܪܝ ܣܥܪܐ ܕܪܝܫܗ ܠܡܐܥܐ܂ ܟܕ ܐܬܓܪܥ܂  32:61 ܘܛܪ̈ܘܢܐ ܕܦܠܫ̈ܬܝܐ ܐܬܟܢܫܘ ܠܡܕܒܚ ܕܒܚܐ ܪܒܐ ܠܕܓܘܢ ܐܠܗܗܘܢ܂ ܒܚܕܘܬܐ ܘܐܡܪܝܢ܂ ܐܫܠܡ ܐܠܗܢ ܒܐܝܕܢ ܠܫܡܫܘܢ ܒܥܠܕܒܒܢ܂  42:61 ܘܟܕ ܚܙܐܘܗܝ ܫܒܚܘ ܠܐܠܗܗܘܢ܂ ܡܛܠ ܕܐܡܪ̈ܝܢ ܕܐܫܠܡ/ܐܫܠܡ#3#/ ܐܠܗܢ ܒܐܝܕܢ ܠܒܥܠܕܒܒܢ/ܒܥܠܕܒܒܢ#2#/ ܘܠܡܚܪܒ ܐܪ̈ܥܬܢ܂ ܘܠܕܐܣܓܝ ܩ̈ܛܝܠܝܢ܂  52:61 ܘܟܕ ܫܦܪ ܠܒܗܘܢ ܐܡܪܝܢ܂ ܩܪܘ ܠܫܡܫܘܢ ܡܪܩܕ ܩܕܡܝܢ܂ ܘܩܪܘ ܠܫܡܫܘܢ ܡܢ ܒܝܬ ܐܣܝܪ̈ܐ܂ ܘܡܪܩܕ ܗܘܐ ܩܕܡܝܗܘܢ܂ ܘܐܩܝܡܘܗܝ ܒܝܢܬ ܥܡ̈ܘܕܐ܀܀  62:61 ܘܐܡܪ ܫܡܫܘܢ ܠܛܠܝܐ ܕܐܚܝܕ ܒܐܝܕܗ܂ ܫܒܘܩܝܢܝ ܘܐܡܝܫܝܢܝ ܥܡ̈ܘܕܐ ܕܒܝܬܐ ܣܡܝܟ ܥܠܝܗܘܢ܂ ܘܐܣܬܡܟ ܥܠܝܗܘܢ܂  72:61 ܘܒܝܬܐ ܡܠܐ ܗܘܐ ܓܒܪ̈ܐ ܘܢܫ̈ܐ܂ ܘܬܡܢ ܗܘܘ ܟܠܗܘܢ ܛܪ̈ܘܢܐ ܕܦܠܫ̈ܬܝܐ܂ ܘܥܠ ܐܓܪܐ ܐܝܬ ܗܘܘ ܐܝܟ ܬܠܬܐ ܐ̈ܠܦܝܢ ܓܒܪ̈ܐ ܘܢܫ̈ܐ܂ ܘܚܙܝܢ ܗܘܘ ܟܕ ܡܪܩܕ ܫܡܫܘܢ܀܀܂  82:61 ܘܩܪܐ ܫܡܫܘܢ ܠܡܪܝܐ ܘܐܡܪ܂ ܒܒܥܘ ܡܪܝܐ ܐܠܗܐ܂ ܐܬܕܟܪܝܢܝ ܘܚܝܠܝܢܝ ܒܠܚܘܕ ܗܕܐ ܙܒܢܬܐ ܐܠܗܐ܂ ܕܐܬܢܩܡ/ܐܬܢܩܡ#3#/ ܢܩܡܬܐ ܕܬܪ̈ܬܝܢ ܥܝܢ̈ܝ ܡܢ ܦܠܫ̈ܬܝܐ܂  92:61 ܘܐܚܕ ܫܡܫܘܢ ܬܪ̈ܝܢ ܥܡ̈ܘܕܐ ܡܨ̈ܥܝܐ ܕܒܝܬܐ ܣܡܝܟ ܥܠܝܗܘܢ܂ ܘܐܣܬܡܟ ܥܠܝܗܘܢ ܚܕ ܒܝܡܝܢܗ ܘܚܕ ܒܣܡܠܗ܂  03:61 ܘܐܡܪ ܫܡܫܘܢ܂ ܬܡܘܬ ܢܦܫܝ ܥܡ ܦܠܫ̈ܬܝܐ܂ ܘܢܓܕ ܒܚܝܠܗ܂ ܘܢܦܠ ܒܝܬܐ ܥܠ ܛܪ̈ܘܢܐ ܘܥܠ ܟܠܗ ܥܡܐ ܕܒܗ܂ ܘܗܘܘ ܡ̈ܝܬܐ ܕܡܝܬܘ ܒܡܘܬܗ ܕܫܡܫܘܢ ܣ̈ܓܝܐܝܢ ܡܢ ܕܡܝܬܘ ܒܚ̈ܝܘܗܝ܂  13:61 ܘܢܚܬܘ ܟܠܗܘܢ ܐ̈ܚܘܗܝ ܘܟܠܗ ܒܝܬ ܐܒܘܗܝ܂ ܘܣܠܩܘ ܘܩܒܪܘܗܝ ܒܝܬ ܨܕܥܐ ܘܒܝܬ ܐܫܬܘܐܝܠ ܒܩܒܪܗ ܕܡܢܘܚ ܐܒܘܗܝ܂ ܘܗܘ ܕܢ ܠܐܝܣܪܝܠ ܥܣܪ̈ܝܢ ܫ̈ܢܝܢ܀܀  10:71 ܘܗܘܐ ܓܒܪܐ ܚܕ ܡܢ ܛܘܪܐ ܕܐܦܪܝܡ ܘܫܡܗ ܡܝܟܐ܂  20:71 ܘܐܡܪ ܠܐܡܗ܂ ܐܠܦ ܘܡܐܐ ܕܟܣܦܐ ܕܐܬܢܣܒ ܠܟܝ ܘܐܢܬܝ ܐܝܡܝܬܝ ܘܐܦ ܐܡܪܬܝ ܒܐ̈ܕܢܝ ܗܘ ܟܣܦܐ ܐܢܐ ܢܣܒܬܗ܂ ܘܐܡܪܬ ܐܡܗ ܒܪܝܟ ܒܪܝ ܠܡܪܝܐ܂  30:71 ܘܦܢܝ ܐܠܦ ܘܡܐܐ ܕܟܣܦܐ ܠܐܡܗ ܘܐܡܪܬ ܐܡܗ܂ ܡܩܕܫܘ ܩܕܫܬ ܟܣܦܐ ܠܡܪܝܐ ܡܢ ܐ̈ܝܕܝ ܒܪܝ܂ ܕܐܥܒܕ ܨܠܡܐ ܓܠܝܦܐ ܘܢܣܝܟܐ܂ ܘܗܫܐ ܦܢܝܗܝ ܠܝ܂  40:71 ܘܦܢܝ ܟܣܦܐ ܠܐܡܗ܂ ܘܢܣܒܬ ܐܡܗ ܡܐܬܝܢ ܕܟܣܦܐ ܘܝܗܒܬ ܠܩܝܢܝܐ܂ ܘܥܒܕ ܨܠܡܐ ܓܠܝܦܐ ܘܢܣܝܟܐ܂ ܘܗܘܐ ܒܒܝܬ ܡܝܟܐ܂  50:71 ܘܓܒܪܐ ܡܝܟܐ ܐܝܬ ܗܘܐ ܠܗ ܒܝܬ ܐܠܗܐ܂ ܘܥܒܕ ܦܕܬܐ ܘܦܪܝܣܐ܂ ܘܫܡܠܝ ܐܝܕܐ ܕܚܕ ܡܢ ܒܢ̈ܘܗܝ܂ ܘܗܘܐ ܠܗ ܟܘܡܪܐ܂  60:71 ܒܝ̈ܘܡܬܐ ܗܢܘܢ ܠܝܬ ܗܘܐ ܡܠܟܐ ܒܝܬ ܐܝܣܪܝܠ܂ ܘܟܠ ܐܢܫ ܡܕܡ ܕܫܦܝܪ ܒܥܝܢ̈ܘܗܝ ܥܒܕ ܗܘܐ܀܀  70:71 ܘܗܘܐ ܥܠܝܡܐ ܚܕ ܡܢ ܒܝܬ ܠܚܡ ܕܝܗܘܕܐ܂ ܘܫܡܗ ܠܘܝ܂ ܘܥܡܪ ܗܘܐ ܬܡܢ܂  80:71 ܘܐܙܠ ܓܒܪܐ ܡܢ ܩܪܝܬܐ ܡܢ ܒܝܬ ܠܚܡ ܕܝܗܘܕܐ܂ ܠܡܥܡܪ ܐܝܟܐ ܕܡܫܟܚ܂ ܘܡܛܐ ܠܛܘܪܐ ܕܐܦܪܝܡ ܥܕܡܐ ܠܒܝܬ ܡܝܟܐ ܠܡܣܥܪ ܐܘܪܚܗ܂  90:71 ܘܐܡܪ ܠܗ ܡܝܟܐ܂ ܐܝܡܟܐ ܐܬܐ ܐܢܬ܂ ܐܡܪ ܠܗ܂ ܠܘܝܐ ܐܢܐ ܡܢ ܒܝܬ ܠܚܡ ܕܝܗܘܕܐ܂ ܘܐܙܠ ܐܢܐ ܠܡܥܡܪ ܐܝܟܐ ܕܡܫܟܚ ܐܢܐ܂  01:71 ܐܡܪ ܠܗ ܡܝܟܐ ܬܒ ܠܘܬܝ܂ ܘܗܘܝ ܠܝ ܐܝܟ ܐܒܐ ܘܟܘܡܪܐ܂ ܘܐܢܐ ܐܬܠ ܠܟ ܥܣܪܐ ܕܟܣܦܐ ܠܝ̈ܘܡܬܐ܂ ܘܡܐ̈ܢܝܟ ܘܬܘܪܣܝܟ܂ ܘܐܙܠ ܠܘܝ  11:71 ܘܐܬܛܦܝܣ ܠܡܬܒ ܥܡ ܓܒܪܐ܂ ܘܗܘܐ ܠܗ ܥܠܝܡܐ ܐܝܟ ܚܕ ܡܢ ܒܢ̈ܘܗܝ܂  21:71 ܘܫܡܠܝ ܡܝܟܐ ܐܝܕܗ ܕܠܘܝܐ܂ ܘܗܘܐ ܠܗ ܟܘܡܪܐ܂ ܘܗܘܐ ܠܗ ܒܒܝܬ ܡܝܟܐ܂  31:71 ܘܐܡܪ ܡܝܟܐ܂ ܗܫܐ ܝܕܥܬ ܕܡܛܐܒ ܠܝ ܡܪܝܐ ܕܗܘܐ ܠܝ ܠܘܝܐ ܟܘܡܪܐ  10:81 ܒܝ̈ܘܡܬܐ ܗܢܘܢ ܠܝܬ ܗܘܐ ܡܠܟܐ ܒܝܬ ܐܝܣܪܝܠ܂ ܘܒܝ̈ܘܡܬܐ ܗܢܘܢ ܫܒܛܐ ܕܕܢ ܒܥܐ ܗܘܐ ܠܗ ܦܠܓܘܬܐ ܠܡܬܒ܂ ܡܛܘܠ ܕܠܐ ܐܬܦܠܓܬ ܗܘܬ ܥܕܡܐ ܠܝܘܡܐ ܗܘ ܝܪܬܘܬܐ ܒܝܢܬ ܫܒ̈ܛܐ ܕܐܝܣܪܝܠ܀܀  20:81 ܘܫܕܪܘ ܒܢ̈ܝ ܕܢ ܡܢ ܫܪ̈ܒܬܗܘܢ܂ ܚܡܫܐ ܓܒܪ̈ܝܢ ܡܢ ܨܕܥܐ ܘܡܢ ܐܫܬܘܐܝܠ܂ ܠܡܓܫ ܐܪܥܐ ܘܠܡܒܕܩܗܿ܂ ܘܐܡܪ̈ܝܢ ܠܗܘܢ܂ ܙܠܘ ܒܘܕܩܘܗ ܠܐܪܥܐ܂ ܘܐܬܘ ܠܛܘܪܐ ܕܐܦܪܝܡ ܥܕܡܐ ܠܒܝܬ ܡܝܟܐ܂ ܘܒܬܘ ܬܡܢ܂  30:81 ܗܢܘܢ ܒܝܬ ܡܝܟܐ܂ ܘܐܫܬܘܕܥܘ ܠܩܠܗ ܕܥܠܝܡܐ ܠܘܝ܂ ܘܣܛܘ ܠܘܬܗ ܠܬܡܢ܂ ܘܐܡܪܘ ܠܗ܂ ܡܢܐ ܐܬܝܬ ܠܗܪܟܐ/ܠܟܐ#3#/܂ ܘܡܢܐ ܥܒܕ ܐܢܬ ܗܪܟܐ܂  40:81 ܐܡܪ ܠܗܘܢ܂ ܗܟܢܐ ܘܗܟܢܐ ܥܒܕ ܠܝ ܡܝܟܐ܂ ܘܐܓܪܢܝ ܘܗܘܝܬ ܠܗ ܟܘܡܪܐ܂  50:81 ܐܡܪܝܢ ܠܗ܂ ܫܐܠ ܠܢ ܒܐܠܗܐ܂ ܘܢܕܥ ܐܢ ܡܟܫܪܐ ܐܘܪܚܐ ܕܐܙܠܝܢܢ ܥܠܝܗ܂  60:81 ܐܡܪ ܠܗܘܢ ܟܘܡܪܐ܂ ܙܠܘ ܒܫܠܡܐ܂ ܘܡܪܝܐ ܢܬܩܢ ܐܘܪܚܟܘܢ ܕܬܐܙܠܘܢ ܥܠܝܗ܀܀  70:81 ܘܐܙܠܘ ܚܡܫܐ ܓܒܪ̈ܝܢ ܠܠܝܫ܂ ܘܚܙܘ ܠܥܡܐ ܕܝܬܒ ܒܓܘܗܿ܂ ܕܝܬܒܝܢ ܒܫܠܝܐ ܐܝܟ ܢܡܘܣܐ ܕܨܝ̈ܕܢܝܐ܂ ܫܠܝܢ ܘܒܗܝܠܝܢ ܘܠܝܬ ܕܡܗܪ ܒܐܪܥܐ܂ ܐܦ ܠܐ ܕܐܠܨ ܘܡܥܝܩ܂ ܘܪܚܝܩܝܢ ܐܢܘܢ ܡܢ ܨܝܕ̈ܢܝܐ܂ ܘܡܠܬܐ ܠܝܬ ܠܗܘܢ ܥܡ ܒܪܢܫ܂  80:81 ܘܐܬܘ ܠܘܬ ܐܚܝ̈ܗܘܢ ܠܨܕܥܐ ܘܠܐܫܬܘܐܝܠ܂ ܘܐܡܪ̈ܝܢ ܠܗܘܢ ܐ̈ܚܝܗܘܢ܂ ܐܝܡܟܐ ܐܬܝܬܘܢ܂  90:81 ܘܐܡܪܝܢ ‍<‍ܠܗܘܢ#2#‍>‍ ܡܢ ܠܝܫ܂ ܩܘܡܘ ܗܫܐ ܢܣܩ ܥܠܝܗܘܢ܂ ܡܛܘܠ ܕܚܙܝܢܗܿ ܠܐܪܥܐ ܘܛܒܐ ܗܝ ܛܒ܂ ܘܐܢܬܘܢ ܠܐ ܬܫܬܩܘܢ ܐܦܠܐ ܬܬܚܒܢܘܢ ܠܡܐܙܠ ܘܠܡܥܠ ܘܠܡܐܪܬ ܐܪܥܐ܂  01:81 ܒܡ̈ܥܠܢܝܗܘܢ ܥܐܠܝܢ ܐܢܬܘܢ ܥܠ ܥܡܐ ܟܗܝܢܐ܂ ܘܐܪܥܐ ܐܪܘܚܬܐ/ܐܪܘܝܚܬܐ#3#/ ‍<‍ܗܝ#3#‍>‍ ܕܐ̈ܝܕܝܐ ܩܕܡܝܟܘܢ܂ ܡܛܘܠ ܕܐܫܠܡܗܿ ܐܠܗܐ ܒܐ̈ܝܕܝܟܘܢ܂ ܕܠܐ/ܘܠܐ#2܂3#/ ܬܚܣܪܘܢ ܡܕܡ ܒܐܪܥܐ ‍<‍ܗܝ#2#‍>‍܂  11:81 ܘܫܩܠܘ ܡܢ ܬܡܢ ܫܪܒܬܐ ܕܕܢ ܡܢ ܨܕܥܐ ܘܡܢ ܐܫܬܘܐܝܠ ܫܬܡܐܐ ܓܒܪ̈ܝܢ ܕܡܙܝܢ̈ܝܢ ܒܡܐ̈ܢܝ ܩܪܒܐ܂  21:81 ܘܣܠܩܘ ܘܫܪܘ ܒܩܘܪܝܬ ܢܥܪܝܢ ܕܝܗܘܕܐ܂ ܡܛܘܠ ܗܢܐ ܩܪܐܘܗܝ ܠܐܬܪܐ ܗܘ ܡܫܪܝܬܐ ܕܕܢ ܥܕܡܐ ܠܝܘܡܢܐ܂ ܗܐ ܒܣܬܪ ܩܘܪܝܬ ܢܥܪܝܢ܂  31:81 ܘܥܒܪܘ ܡܢ ܬܡܢ ܠܛܘܪܐ ܕܐܦܪܝܡ܂ ܘܐܙܠܘ ܥܕܡܐ ܠܒܝܬ ܡܝܟܐ܂  41:81 ܘܥܢܘ ܚܡܫܐ ܓܒܪ̈ܝܢ ܕܐܙܠܘ ܠܡܓܫ ܐܪܥܐ ܕܠܝܫ ܘܐܡܪܘ ܠܐܚܝ̈ܗܘܢ܂ ܝܕܥܝܢ ܐܢܬܘܢ ܕܐܝܬ ܒܪ̈ܡܬܐ ܗܠܝܢ ܦܕܬܐ ܘܦܪܝܣܐ܂ ܘܨܠܡܐ ܓܠܝܦܐ ܘܢܣܝܟܐ܂ ܘܗܫܐ ܕܥܘ ܡܢܐ ܥܒܕܝܢ ܐܢܬܘܢ܂  51:81 ܘܣܛܘ ܘܥܠܘ ܠܒܝܬ ܥܠܝܡܐ ܠܘܝ܂ ܠܒܝܬ ܡܝܟܐ ܘܫܐܠܘ ܒܫܠܡܗ܂  61:81 ܘܫܬܡܐܐ ܓܒܪ̈ܝܢ ܕܡܙܝܢ̈ܝܢ ܒܡܐ̈ܢܝ ܩܪܒܐ܂ ܩܝܡܝܢ ܒܡܥܠܢܐ ܕܬܪܥܐ ܡܢ ܒܢ̈ܝ ܕܢ܀܂  71:81 ܘܣܠܩܘ ܚܡܫܐ ܓܒܪ̈ܝܢ ܕܐܙܠܘ ܠܡܓܫ ܐܪܥܐ܂ ܘܥܠܘ ܠܬܡܢ ܘܢܣܒܘ ܨܠܡܐ ܘܦܕܬܐ ܘܦܪܝܣܐ ܘܚܫܠܬܐ ܘܟܘܡܪܐ܂ ܟܕ ܩܐܡ ܒܡܥܠܢܐ ܕܬܪܥܐ܂ ܘܫܬܡܐܐ ܓܒܪ̈ܝܢ ܗܢܘܢ ܕܡܙܝܢܝܢ ܒܡܐ̈ܢܝ ܩܪܒܐ܂  81:81 ܥܠܘ ܠܒܝܬ ܡܝܟܐ܂ ܘܢܣܒܘ ܨܠܡܐ ܘܦܕܬܐ ܘܦܪܝܣܐ ܘܚܫܠܬܐ܂ ܐܡܪ ܠܗܘܢ ܟܘܡܪܐ ܡܢܐ ܥܒܕܝܢ ܐܢܬܘܢ܂  91:81 ܐܡܪܝܢ ܠܗ ܫܬܘܩ܂ ܣܝܡ ܐܝܕܟ ܥܠ ܦܘܡܟ ܘܬܐ ܥܡܢ܂ ܘܗܘܝ ܠܢ ܐܒܐ ܘܟܘܡܪܐ܂ ܐܝܢܐ ܛܒ ܠܟ ܕܬܗܘܐ ܟܘܡܪܐ \ܠܒܝܬ ܓܒܪܐ /ܠܓܒܪܐ#3#/ ܚܕ܂ ܐܘ ܕܬܗܘܐ ܟܘܡܪܐ ܠܛܘܗܡܐ ܘܠܫܪܒܬܐ ܕܐܝܣܪܝܠ/ܕܒܝܬ ܐܝܣܪܝܠ#3#/܂  02:81 ܘܫܦܪ ܠܒܗ ܕܟܘܡܪܐ܂ ܘܢܣܒ ܨܠܡܐ ܘܦܕܬܐ ܘܦܪܝܣܐ܂ ܘܐܙܠ ܥܡ ܥܡܐ܂  12:81 ܘܐܬܦܢܝܘ ܘܥܒܪܘ ܘܐܙܠܘ܂ ܘܢܩ̈ܘܬܐ ܘܩܢܝܢܐ ܘܒܥܝܪܐ ܩܕܡܝܗܘܢ܂  22:81 ܗܢܘܢ ܐܪܚܩܘ ܡܢ ܒܝܬ ܡܝܟܐ܂ ܘܓܒܪܐ ܕܐܝܬ ܒܒܝܬܐ ܥܠ ܓܢܒ ܒܝܬ ܡܝܟܐ܂ ܩܥܐ ܘܪܕܦ ܒܬܪ ܒ̈ܢܝ ܕܢ܂  32:81 ܘܩܪܐ ܠܒܢ̈ܝ ܕܢ ܘܐܬܦܢܝܘ ܘܐܡܪܘ ܠܡܝܟܐ܂ ܡܐ ܠܟ ܕܩܥܐ ܐܢܬ܂  42:81 ܐܡܪ ܠܗܘܢ܂ ܐܠܗܐ ܕܥܒܕܬ ܢܣܒܬܘܢ܂ ܘܐܦ ܠܟܘܡܪܐ ܕܒܪܬܘܢ ܘܐܙܠܬܘܢ܂ ܘܡܢܐ ܐܝܬ ܠܝ ܬܘܒ ܕܐܡܪܝܢ ܐܢܬܘܢ ܠܝ ܡܐ ܠܟ܂  52:81 ܘܐܡܪܘ ܠܗ ܒܢ̈ܝ ܕܢ܂ ܠܐ ܬܫܡܥ ܩܠܟ ܠܘܬܢ܂ ܕܠܡܐ ܢܦܓܥܘܢ ܒܟ ܐܢܫܐ ܡܪ̈ܝܪܝ ܢܦܫܐ܂ ܘܬܘܒܕ ܢܦܫܟ ܘܢܦܫܐ ܕܒܢܝܟ ‍<‍ܥܡܟ#3#‍>‍܂  62:81 ܘܐܙܠܘ ܒܢ̈ܝ ܕܢ ܠܐܘܪܚܗܘܢ܂ ܘܟܕ ܚܙܐ ܡܝܟܐ ܕܥܫܝܢܝܢ ܐܢܘܢ ܡܢܗ܂ ܐܬܦܢܝ ܘܐܬܐ ܠܒܝܬܗ܂  72:81 ܘܗܢܘܢ ܢܣܒܘ ܠܡܕܡ/ܡܕܡ#3#/ ܕܥܒܕ ܡܝܟܐ ܘܕܒܪܘ ܠܟܘܡܪܐ ܕܐܝܬ ܗܘܐ ܠܗ ܘܥܠܘ ܠܠܝܫ܂ ܥܠ/ܠܘܬ#3#/ ܥܡܐ ܟܗܝܢܐ ܘܫܠܝܐ܂ ܘܡܚܘ ܐܢܘܢ ܒܦܘܡܐ ܕܚܪܒܐ܂ ܘܠܩܪܝܬܐ ܐܘܩܕܘ ܒܢܘܪܐ܂  82:81 ܘܠܝܬ ܡܿܢ ܕܡܦܨܐ܂ ܡܛܠ ܕܪܚܝܩܐ ܗܘܬ ܡܢ ܨܝܕܢ܂ ܘܡܠܬܐ ܠܝܬ ܗܘܐ ܠܗܘܢ ܥܡ ܒܪ ܐܢܫ܂ ܘܗܝ ܒܥܘܡܩܐ ܗܘܬ ܕܒܝܬ ܪܚܘܒ܂ ܘܒܢܐܘܗ ܠܩܪܝܬܐ ܘܐܝܬܒܘ ܒܗܿ܂  92:81 ܘܩܪܘ ܫܡܗܿ ܕܩܪܝܬܐ ܕܢ܂ ܥܠ ܫܡ \ܕܢ ܐܒܘܗܘܢ /ܕܐܒܘܗܘܢ#3#/ ܕܐܬܝܠܕ ܠܐܝܣܪܝܠ܂ \ܒܪܡ ܠܘܙ /ܘܠܘܙ#3#/ ܫܡܗܿ ܗܘܐ ܠܩܪܝܬܐ ܡܢ ܩܕܝܡ܂  03:81 ܘܐܩܝܡܘ ܠܗܘܢ ܒܢ̈ܝ ܕܢ ܨܠܡܐ܂ ܘܝܘܢܬܢ/ܘܝܘܬܡ#2#/ ܒܪ ܓܪܫܘܢ ܒܪ ܡܢܫܐ ܗܘ ܘܒܢ̈ܘܗܝ܂ ܗܘܘ ܟܘܡܪ̈ܐ ܠܫܒܛܐ ܕܕܢ ܥܕܡܐ ܠܝܘܡܐ ܕܐܫܬܒܝܬ ܐܪܥܐ܂  13:81 ܘܣܡܘܗܝ ܠܗܘܢ ܨܠܡܐ/ܠܨܠܡܐ#3#/ ܕܡܝܟܐ ܕܥܒܕܘ ܟܠܗܘܢ ܝܘܡ̈ܬܐ ܕܗܘܐ ܒܝܬܗ/ܒܒܝܬܗ#3#/ ܕܐܠܗܐ/ܕܡܪܝܐ#3#/ ܒܫܝܠܘ܀܀܂  10:91 ܘܗܘܐ ܒܝ̈ܘܡܬܐ ܗܢܘܢ܂ ܘܡܠܟܐ ܠܝܬ ܗܘܐ ܒܝܬ ܐܝܣܪܝܠ܂ ܘܗܘܐ ܓܒܪܐ ܠܘܝ ܥܡܿܪ ‍<‍ܗܘܐ#3#‍>‍ ܒܫܦܘܠܐ ܕܛܘܪܐ܂ ܘܢܣܒ ܠܗ ܐܢܬܬܐ ܕܪܘܟܬܐ ܡܢ ܒܝܬ ܠܚܡ ܕܝܗܘܕܐ܂  20:91 ܘܙܢܝܬ ܥܠܘܗܝ ܕܪܘܟܬܗ܂ ܘܩܡܬ ܘܐܙܠܬ ܡܢ ܠܘܬܗ ܠܒܝܬ ܐܒܘܗ ܠܒܝܬ ܠܚܡ ܕܝܗܘܕܐ܂ ܘܗܘܬ ܬܡܢ ܝܘܡ̈ܬܐ ܝܪ̈ܚܐ ܐܪܒܥܐ܂  30:91 ܘܩܡ ܒܥܠܗܿ ܘܐܙܠ ܒܬܪܗܿ܂ ܕܢܡܠܐ ܒܠܒܗܿ ܘܢܝܬܝܗ܂ ܘܥܠܝܡܗ ܘܬܪ̈ܝܢ ܚܡܪ̈ܝܢ ܥܡܗ܂ ܘܐܥܠܬܗ ܠܒܝܬ/ܠܘܬ#3#/ ܐܒܘܗ܂ ܘܚܙܝܗܝ ܐܒܘܗ ܕܥܠܝܡܬܐ ܘܚܕܝ ܠܩܘܒܠܗ܂  40:91 ܘܐܚܕܗ ܚܡܘܗܝ ܐܒܘܗ ܕܥܠܝܡܬܐ܂ ܘܐܝܬܒ ܠܘܬܗ ܬܠܬܐ ܝܘܡ̈ܝܢ܂ ܘܠܥܣܘ ܘܐܫܬܝܘ ܘܒܬܘ ܬܡܢ܂  50:91 ܘܒܝܘܡܐ ܕܐܪܒܥܐ ܩܕܡ ܒܨܦܪܐ ܠܡܐܙܠ܂ ܘܐܡܪ ܐܒܘܗ ܕܥܠܝܡܬܐ ܠܚܬܢܗ܂ ܣܡܘܟ ܠܒܟ ܒܩܨܝܐ ܕܠܚܡܐ܂ ܘܗܝܕܝܢ ܬܩܘܡ ܘܬܐܙܠ܂  60:91 ܘܐܝܬܒܘ ܘܠܥܣܘ ܬܪ̈ܝܗܘܢ ܐܝܟ ܚܕܐ ܘܐܫܬܝܘ܂ ܘܐܡܪ ܐܒܘܗ ܕܥܠܝܡܬܐ ܠܚܬܢܗ܂ ܐܢ ܨܒܐ ܐܢܬ ܒܘܬ ܘܢܛܐܒ ܠܟ܂  70:91 ܘܩܡ ܓܒܪܐ ܠܡܐܙܠ܂ ܘܐܠܨܗ ܚܡܘܗܝ ܘܒܬ ܠܗ ܬܡܢ܂  80:91 ܘܩܕܡ ܒܨܦܪܐ ܒܝܘܡܐ/ܠܝܘܡܐ#3#/ ܕܚܡܫܐ ܠܡܐܙܠ܂ ܘܐܡܪ ܐܒܘܗ ܕܥܠܝܡܬܐ܂ ܣܡܘܟ ܠܒܟ ܘܐܬܟܪܟ ܥܕ ܨܠܐ ܝܘܡܐ܂ ܘܠܥܣܘ ܬܪ̈ܝܗܘܢ ܘܐܫܬܝܘ܀܂  90:91 ܘܩܡ ܓܒܪܐ ܠܡܐܙܠ܂ ܗܘ ܘܕܪܘܟܬܗ ܘܥܠܝܡܗ܂ ܘܐܡܪ ܠܗ ܚܡܘܗܝ ܐܒܘܗ ܕܥܠܝܡܬܐ܂ ܗܐ ܦܢܐ ܠܗ ܝܘܡܐ܂ ܒܘܬ ܗܪܟܐ ܘܢܛܐܒ ܠܟ܂ ܘܩܕܡܘ ܡܚܪ ܘܙܠܘ ܠܡܫܟܢܟܘܢ܂  01:91 ܘܠܐ ܨܒܐ ܓܒܪܐ ܠܡܒܬ܂ ܘܩܡ ܘܐܙܠ܂ ܘܡܛܝ ܠܘܩܒܠ ܝܒܘܣ ܕܗܝ ܗܝ ܐܘܪܫܠܡ܂ ܘܥܡܗ ܬܪ̈ܝܢ ܚܡܪ̈ܝܢ ܟܕ ܛܥܝܢ̈ܝܢ܂ ܘܕܪܘܟܬܗ ܥܡܗ܂  11:91 ܗܢܘܢ \ܥܠ ܓܢܒ /ܡܛܝܘ ܓܢܒ#2#/ ܝܒܘܣ܂ ܘܝܘܡܐ ܪܟܢ ܛܒ܀܀܂ ܘܐܡܪ ܥܠܝܡܐ ܠܡܪܗ܂ ܬܐ ܢܣܛܐ ܠܩܪܝܬܐ ܗܕܐ ܝܒܘܣ ܘܢܒܘܬ ܒܗܿ܂  21:91 ܘܐܡܪ ܠܗ ܡܪܗ܂ ܠܐ ܢܣܛܐ ܠܩܪܝܬܐ ‍<‍ܗܕܐ#2#‍>‍ ܢܘܟܪܝܬܐ ܕܠܐ ܗܘܬ ܡܢ ܕܒܝܬ/ܒܝܬ#3#/ ܐܝܣܪܝܠ܂ ܐܠܐ ܢܥܒܪ ܥܕܡܐ ܠܓܒܥ܂  31:91 ܘܐܡܪ ܠܗ ܡܪܗ܂ ܬܐ ܢܬܩܪܒ ܠܚܕ ܡܢ ܐܬܪ̈ܘܬܐ܂ ܘܢܒܘܬ ܒܓܒܥ/ܒܓܘܗ#3#/ ܐܘ ܒܪܡܬܐ܂  41:91 ܘܥܒܪܘ ܘܐܙܠܘ܂ ܘܥܪܒܬ ܠܗܘܢ ܫܡܫܐ ܥܠ ܓܢܒ ܓܒܥ ܕܒܢܝܡܝܢ܂  51:91 ܘܣܛܘ ܠܬܡܢ ܠܡܒܬ܂ ܘܥܠܘ ܠܓܒܥ܂ ܘܐܝܬܒܘ ܒܫܘܩܐ ܕܩܪܝܬܐ܂ ܘܠܝܬ ܐܢܫ ܕܡܥܠ ܠܗܘܢ ܠܒܝܬܐ ܠܡܒܬ܂  61:91 ܘܗܐ ܓܒܪܐ ܣܒܐ ܐܬܐ ܡܢ ܥܒܕܗ ܡܢ ܚܩܠܐ ܒܪܡܫܐ܂ ܘܓܒܪܐ ܡܢ ܛܘܪܐ ܗܘܐ ܕܐܦܪܝܡ܂ ܘܥܡܿܪ ܗܘܐ ܒܓܒܥ ܕܒܢܝܡܝܢ܂ ܘܐܢܫ̈ܘܗܝ ܕܐܬܪܐ ܒܢ̈ܝ ܒܢܝܡܝܢ ܒܝܫܝܢ ܗܘܘ ܥܒ̈ܕܝܗܘܢ ܛܒ܂  71:91 ܘܐܪܝܡ ܥܝܢ̈ܘܗܝ ܓܒܪܐ ܣܒܐ܂ ܘܚܙܐ ܐܪܚܐ ܒܫܘܩܐ ܕܩܪܝܬܐ܂ ܘܐܡܪ ܠܗ ܓܒܪܐ ܣܒܐ ܠܐܝܟܐ ܐܙܠ ܐܢܬ ܘܡܢ  ܐܝܡܟܐ ܐܬܐ ܐܢܬ܂  81:91 ܐܡܪ ܠܗ܂ ܡܥܒܪ ܥܒܪܝܢܢ ܡܢ ܒܝܬ ܠܚܡ ܕܝܗܘܕܐ܂ ܥܕܡܐ ܠܫ̈ܦܘܠܝ ܛܘܪܐ܂ ܘܡܢ ܬܡܢ ܐܢܐ܂ ܘܐܙܠܬ ܥܕܡܐ ܠܒܝܬ ܠܚܡ ܕܝܗܘܕܐ܂ ܘܠܒܝܬܗ ܕܡܪܝܐ ܐܙܠ ܐܢܐ܂ ܘܠܝܬ ܐܢܫ ܕܡܥܠ ܠܢ ܠܒܝܬܐ܂  91:91 ܐܦ ܬܒܢܐ ܐܦ ܟܣܬܐ ܐܝܬ ܠܚܡܪ̈ܢ ܘܐܦ ܠܚܡܐ ܘܚܡܪܐ/ܐܦ ܚܡܪܐ#2#/ ܐܝܬ ܠܝ܂ ܘܠܐܡܬܟ ܘܠܥܠܝܡܐ ܥܒܕܟ܂ ܘܡܕܡ ܠܐ ܚܣܝܪ ܠܢ܂  02:91 ܐܡܪ ܠܗ ܓܒܪܐ ܣܒܐ܂ ܫܠܡ ܠܟ܂ ܟܘܠ ܡܕܡ ܕܚܣܝܪ ܥܠܝܟ/ܠܟ#3#/ ܐܢܐ ܐܬܠ܂ ܒܠܚܘܕ ܒܫܘܩܐ ܠܐ ܬܒܘܬ܂  12:91 ܘܐܥܠܗ ܠܒܝܬܗ܂ ܘܐܪܡܝ ܠܚܡܪܗ܂ ܘܐܫܝܓܘ ܪ̈ܓܠܝܗܘܢ ܘܠܥܣܘ ܘܐܫܬܝܘ܂  22:91 ܘܗܢܘܢ ܫܦܪ/ܫܦܝܪ#3#/ ܠܒܗܘܢ܂ ܘܗܐ ܐܢܫ̈ܝ ܩܪܝܬܐ ܓܒܪ̈ܐ ܥܘ̈ܠܐ ܐܬܟܪܟܘܗܝ ܠܒܝܬܐ ܘܥܠ ܬܪܥܐ ܡܬܟܬܫܝܢ܂ ܘܐܡܪܝܢ ܠܓܒܪܐ/ܓܒܪܐ#2܂3#/ ܣܒܐ ܡܪܗ ܕܒܝܬܐ܂ ܐܦܩ ܠܢ ܠܓܒܪܐ ܕܥܠ ܠܒܝܬܟ ܘܢܕܥܝܘܗܝ܂  32:91 ܘܢܦܩ ܠܘܬܗܘܢ ܓܒܪܐ ܣܒܐ ܡܪܗ ܕܒܝܬܐ ܘܐܡܪ ܠܗܘܢ܂ ܠܐ ܐ̈ܚܝ ܠܐ ܬܒܐܫܘܢ ܗܟܢܐ܂ ܡܛܠ ܕܥܠ ܓܒܪܐ ܗܢܐ ܠܒܝܬܝ܂ ܠܐ ܬܥܒܕܘܢ ܨܥܪܐ ܗܢܐ܂  42:91 ܗܐ ܒܪܬܝ ܒܬܘܠܬܐ ܘܕܪܘܟܬܗ܂ ܐܦܩ ܐܢܝ̈ܢ ܘܨܥܪܘ ܐ̈ܢܝܢ ‍<‍ܠܟܘܢ#3#‍>‍܂ ܘܥܒܕܘ ‍<‍ܠܗܝܢ#3#‍>‍ ܡܕܡ ܕܫܦܝܪ ܒܥܝܢ̈ܝܟܘܢ܂ ܘܠܓܒܪܐ ܗܢܐ ܠܐ ܬܥܒܕܘܢ ܨܥܪܐ ܗܢܐ܂  52:91 ܘܠܐ ܨܒܘ ܓܒܪ̈ܐ ܗܢܘܢ/ܗܠܝܢ#3#/ ܠܡܫܡܥܗ܂ ܘܐܚܕ ܓܒܪܐ ܕܪܘܟܬܗ ܘܐܦܩܗܿ ܠܗܘܢ ܠܒܪ܂ ܘܚܟܡܘܗ ܘܐܫܬܢܕܘ ܒܗܿ ܟܠܗ ܠܠܝܐ܂ ܥܕܡܐ ܠܨܦܪܐ܂ ܘܫܒܩܘܗ ܟܕ ܣܠܩ ܨܦܪܐ܂  62:91 ܘܐܬܬ ܐܢܬܬܐ ܠܥܕܢ ܨܦܪܐ܂ ܘܢܦܠܬ ܒܬܪܥܐ ܕܓܒܪܐ܂ ܐܝܟܐ ܕܡܪܗܿ ܬܡܢ ܥܕܡܐ ܕܢܓܗܬ܂  72:91 ܘܩܡ ܡܪܗܿ ܒܨܦܪܐ܂ ܘܦܬܚ/ܕܢܦܬܚ#3#/ ܬܪܥܐ ܕܒܝܬܐ ܘܢܦܩ ܕܢܐܙܠ ܠܐܘܪܚܗ܂ ܘܚܙܐ ܕܪܘܟܬܗ ܪܡܝܐ ܥܠ ܬܪܥܐ ܕܒܝܬܐ/ܘܡܝܬܐ#3#/܂ ܘܐܝܕܗܿ ܥܠ ܬܪܥܐ܂  82:91 ܘܐܡܪ ܠܗܿ ܩܘܡ ܢܐܙܠ ܘܠܐ ܥܢܝܐ ܠܗ܂ ܘܫܩܠܗܿ ܥܠ ܚܡܪܗ܂ ܘܩܡ ܓܒܪܐ ܘܐܙܠ ܠܐܬܪܗ܂  92:91 ܘܥܠ ܠܒܝܬܗ܂ ܘܢܣܒ ܣܟܝܢܐ ܘܦܫܚܗܿ ܠܕܪܘܟܬܗ ܠܬܪ̈ܬܥܣܪܐ ܡ̈ܢܘܢ܂ ܘܫܕܐ ܒܟܠܗܘܢ ܬܚ̈ܘܡܐ ܕܐܝܣܪܝܠ܂  03:91 ܘܟܠ ܡܿܢ ܕܚܙܗܿ ܐܡܪ܂ ܠܐ ܗܘܬ ܘܠܐ ܐܬܚܙܝܬ ܐܝܟ ܗܕܐ ܡܢ ܝܘܡܐ ܕܣܠܩܘ ܒܢ̈ܝ ܐܝܣܪܝܠ ܡܢ \ܐܪܥܐ ܕܡܨܪܝܢ /ܡܨܪܝܢ#3#/ ܘܥܕܡܐ ܠܝܘܡܢܐ܂ ܘܐܬܪܥܝܘ ܥܠܝܗ ܘܐܬܡܠܟܘ ܘܡܠܠܘ܂  10:02 ܘܢܦܩܘ ܟܠܗܘܢ ܒܢ̈ܝ ܐܝܣܪܝܠ ܘܐܬܟܢܫܘ ܟܢܘܫܬܐ ܟܠܗܘܢ ܐܝܟ ܚܕ ܓܒܪ ܡܢ ܕܢ ܘܥܕܡܐ ܠܒܪܫܒܥ ܠܐܪܥܐ ܕܓܠܥܕ ܩܕܡ ܡܪܝܐ ܒܡܨܦܝܐ܀܂  20:02 ܘܩܡ ܫܪ̈ܒܬܐ ܕܟܠܗ ܥܡܐ ܟܠܗܘܢ ܫ̈ܒܛܐ ܕܐܝܣܪܐܝܠ܂ ܒܟܢܘܫܬܐ ܥܡܗ ܕܐܠܗܐ܂ ܐܪܒܥܡܐܐ ܐ̈ܠܦܝܢ ܪ̈ܓܠܝܝܢ/ܓܒܪ̈ܝܢ#2#/ ܫ̈ܡܛܝ ܣܝܦܐ܂  30:02 ܘܫܡܥܘ ܒܢ̈ܝ ܒܢܝܡܝܢ ܕܣܠܩܘ ܒܢ̈ܝ ܐܝܣܪܝܠ ܠܡܨܦܝܐ܂ ܘܐܡܪܘ ܒܢ̈ܝ ܐܝܣܪܝܠ܂ ܐܡܪܘ ܠܢ ܐܝܟܢܐ ܗܘܬ ܒܝܫܬܐ ܗܕܐ܂  40:02 ܥܢܐ ܠܘܝ ܒܥܠܗܿ ܕܐܢܬܬܐ ܕܐܬܩܛܠܬ܂ ܘܐܡܪ ܠܗܘܢ܂ ܠܓܒܥ ܕܒܢܝܡܝܢ ܥܠܬ܂ ܐܢܐ ܘܕܪܘܟܬܝ ܠܡܒܬ܂  50:02 ܘܩܡܘ ܥܠܝ ܡܪ̈ܝܗ ܕܓܒܥ܂ ܘܐܬܟܪܟܘܗܝ ܥܠܝ ܒܝܬܐ ܒܠܠܝܐ܂ ܠܝ ܒܥܘ ܠܡܩܛܠ܂ ܘܠܕܪܘܟܬܝ ܨܥܪܘ ܘܡܝܬܬ܂  60:02 ܘܐܚܕܬܗܿ ܠܕܪܘܟܬܝ ܘܦܫܚܬܗܿ܂ ܘܫܕܝܬܗܿ ܒܟܠܗܝܢ ܚ̈ܩܠܬܐ ܕܝܪ̈ܬܘܬܐ/ܘܝܪ̈ܬܘܬܐ#3#/ ܕܐܝܣܪܝܠ܂ ܥܠ ܕܥܒܕܘ ܚܛܝܬܐ ܘܥܘܠܐ ܒܐܝܣܪܝܠ܂  70:02 ܗܐ ܟܠܟܘܢ ܒܢ̈ܝ ܐܝܣܪܝܠ܂ ܗܒܘ ܦܬܓܡܐ ܘܡܠܟܐ ܥܠ ܗܕܐ܂  80:02 ܘܩܡܘ ܟܠܗ ܥܡܐ ܐܝܟ ܓܒܪܐ ܚܕ ܘܐܡܪܝܢ܂ ܠܐ ܐܢܫ ܢܐܙܠ ܠܡܫܟܢܗ܂ ܘܠܐ ܢܣܛܐ ܐܢܫ ܠܒܝܬܗ܂  90:02 ܗܫܐ ܗܟܢܐ ܢܥܒܕ ܠܗܿ ܠܓܒܥ܂ ܢܪܡܐ ܥܠܝܗ ܦܨ̈ܐ܂  01:02 ܢܕܒܪ ܥܣܪܐ ܓܒܪ̈ܝܢ ܠܡܐܐ܂ ܠܟܠܗܘܢ ܫܒ̈ܛܐ ܕܐܝܣܪܝܠ ܘܡܐܐ ܠܐܠܦ܂ ܘܐܠܦ ܠܪܒܘ܂ ܕܢܣܒܘܢ ܙܘ̈ܕܐ ܠܥܡܐ܂ ܕܥܒܪܝܢ ܕܢܐܙܠܘܢ \ܥܠ ܓܒܥ /ܠܓܒܥ#3#/ ܕܒܢܝܡܝܢ܂ ܐܝܟ ܟܠܗ ܥܘܠܐ ܕܥܒܕܘ ܒܐܝܣܪܝܠ܂  11:02 ܘܐܬܟܢܫܘ ܟܠܗܘܢ ܐܢܫܐ ܕܐܝܣܪܝܠ ܥܠ ܩܪܝܬܐ ܐܝܟ ܓܒܪܐ ܚܕ ܟܕ ܫܘܝܢ܂  21:02 ܘܫܕܪܘ ܟܠܗܘܢ ܫܒ̈ܛܐ ܕܐܝܣܪܝܠ/ܕܒܢ̈ܝ ܐܝܣܪܝܠ#3#/ ܓܒܪ̈ܐ ܠܘܬ ܟܠܗܘܢ ܕܒܝܬ ܒܢܝܡܝܢ܂ ܠܡܐܡܪ܂ ܡܢܐ ܗܝ ܒܝܫܬܐ ܗܕܐ ܕܗܘܬܟܘܢ/ܕܗܘܬ ܒܟܘܢ#3#/ܕܗܘܬ ܠܟܘܢ#3#/܂  31:02 ܗܫܐ ܗܒܘ ܓܒܪ̈ܐ ܒܢ̈ܝ ܥܘܠܐ ܕܐܝܬ ܒܓܒܥ ܢܩܛܠ ܐܢܘܢ܂ ܘܢܦܪܩ ܒܝܫܬܐ ܡܢ ܐܝܣܪܝܠ܂ ܘܠܐ ܨܒܘ ܒܢ̈ܝ ܒܢܝܡܝܢ ܕܢܫܡܥܘܢ ܒܩܠܐ ܕܐܚܝ̈ܗܘܢ ܒܢ̈ܝ ܐܝܣܪܝܠ܂  41:02 ܘܐܬܟܢܫܘ ܟܠܗܘܢ ܒܢ̈ܝ ܒܢܝܡܝܢ ܡܢ ܩܘܪ̈ܝܗܘܢ ܠܓܒܥ܂ ܠܡܦܩ ܘܠܡܬܟܬܫܘ ܥܡ ܒܢ̈ܝ ܐܝܣܪܝܠ܂  51:02 ܘܐܬܡܢܝܘ/ܕܐܬܡܢܝܘ#3#/ ܒ̈ܢܝ ܒܢܝܡܝܢ ܒܝܘܡܐ ܗܘ ܡܢ ܩܘܪ̈ܝܐ܂ ܥܣܪ̈ܝܢ ܘܐܫܬܐ ܐ̈ܠܦܝܢ ܓܒܪ̈ܝܢ ܫܡ̈ܛܝ ܣܝܦܐ܂ ܣܛܪ ܡܢ ܝܬ̈ܒܝ ܓܒܥ ܕܐܬܡܢܝܘ ܫܒܥܡܐܐ ܓܒܪ̈ܝܢ  61:02 ܕܦܫܝ̈ܓܢ ܐ̈ܝܕܝܗܘܢ ܕܝܡܝܢܐ܂ ܟܠ ܕܫܕܐ ܒܩܠܥܐ ܠܥܠܥܠܐ ܘܠܐ ܡܦܝܫ܂  71:02 ܘܓܒܪ̈ܐ ܕܐܝܣܪܐܝܠ ܐܬܡܢܝܘ ܣܛܪ ܡܢ ܒܢ̈ܝ ܒܢܝܡܝܢ܂ ܐܪܒܥܡܐܐ ܐ̈ܠܦܝܢ ܓܒܪ̈ܐ ܫܡ̈ܛܝ ܣܝܦܐ܂ ܟܠܗܘܢ ܓܒܪ̈ܐ ܥܒ̈ܕܝ  81:02 ܘܩܡܘ ܘܣܠܩܘ ܠܒܝܬ ܐܝܠ܂ ܘܫܐܠܘ ܒܐܠܗܐ܂ ܘܐܡܪ̈ܝܢ ܒܢ̈ܝ ܐܝܣܪܝܠ܂ ܡܢܘ ܢܣܩ ܠܢ ܒܪܝܫܐ ܠܡܬܟܬܫܘ ܥܡ ܒܢܝ ܒܢܝܡܝܢ ܘܐܡܪ ܡܪܝܐ ܝܗܘܕܐ ܒܩܕܡܝܬܐ܂  91:02 ܘܩܡܘ/ܘܩܕܡܘ#3#/ ܒܢ̈ܝ ܐܝܣܪܝܠ ܒܨܦܪܐ܂ ܘܫܪܘ ܥܠ ܓܒܥ ‍<‍ܘܢܦܩܘ ܒܢ̈ܝ ܒܢܝܡܝܢ ܡܢ ܓܒܥ ܠܡܬܟܬܫܘ ܥܡ ܒ̈ܢܝ ܝܣܪܝܠ ܘܣܕܪܘ ܒܢ̈ܝ ܝܣܪܝܠ ܩܪܒܐ ܥܡܗܘܢ ܥܠ ܓܒܥ#3#‍>‍܂  12:02 ܘܢܦܩܘ ܒܢܝ ܒܢܝܡܝܢ ܡܢ ܓܒܥ܂ ܘܐܣܬܕܪܘ ܠܘܩܒܠ ܐܝܣܪܝܠ܂ ܘܐܪܡܝܘ ܡܢ ‍<‍ܒ̈ܢܝ#3#/ܕܒܝܬ#3#/‍>‍ ܐܝܣܪܝܠ ܒܝܘܡܐ ܗܘ ܕܐܩܪܒܘ ܥܡܗܘܢ܂ ܥܣܪ̈ܝܢ ܘܬܪ̈ܝܢ ܐ̈ܠܦܝܢ ܓܒܪ̈ܝܢ ܥܠ ܐܪܥܐ܂  22:02 ܘܐܬܚܝܠܘ ܬܘܒ ܒܢ̈ܝ ܐܝܣܪܝܠ܂ ܘܐܘܣܦܘ ܠܡܣܕܪ ܩܪܒܐ ܒܕܘܟܬܐ ܕܣܕܪܘ ܒܝܘܡܐ ܩܕܡܝܐ܂  32:02 ܘܣܠܩܘ ܒܢܝ ܐܝܣܪܝܠ ܘܒܟܘ ܩܕܡ ܡܪܝܐ ܥܕܡܐ ܠܪܡܫܐ܂ ܘܫܐܠܘ ܒܡܪܝܐ ܘܐܡܪ̈ܝܢ܂ ܢܘܣܦ ܬܘܒ ܠܡܩܪܒܘ ܩܪܒܐ ܥܡ ܒܢܝ ܒܢܝܡܝܢ ܐܚܘܢ܂ ܘܐܡܪ ܡܪܝܐ ܣܩܘ ܥܠܘܗܝ܂  42:02 ܘܐܩܪܒܘ ܒܢ̈ܝ ܐܝܣܪܝܠ ܥܡ ܒܢ̈ܝ ܒܢܝܡܝܢ ܠܝܘܡܐ ܐܚܪܢܐ܂  52:02 ܘܢܦܩܘ ܒܢ̈ܝ ܒܢܝܡܝܢ ܠܘܩܒܠܗܘܢ ܡܢ/ܥܠ#2#/ ܓܒܥ ܒܝܘܡܐ ܕܬܪ̈ܝܢ܂ ܘܐܪܡܝܘ ܬܘܒ ܒܢ̈ܝ ܒܢܝܡܝܢ ܡܢ ܐܝܣܪܝܠ܂ ܬܡܢܬܥܣܪ̈ ܐܠܦܝܢ ܓܒܪ̈ܝܢ ܥܠ ܐܪܥܐ܂ ܟܠܗܘܢ ܗܠܝܢ ܫܡ̈ܛܝ ܣܝܦܐ܂  62:02 ܘܣܠܩܘ ܟܠܗܘܢ ܒܢ̈ܝ/ܕܒܝܬ#3#/ ܐܝܣܪܝܠ ܘܟܠܗ ܥܡܐ܂ ܘܐܬܘ ܠܒܝܬ ܐܝܠ ܘܒܟܘ܂ ܘܐܝܬܒܘ ܬܡܢ ܩܕܡ ܡܪܝܐ܂ ܘܨܡܘ ܒܝܘܡܐ ܗܘ ܥܕܡܐ ܠܪܡܫܐ܂ ܘܐܣܩܘ ܥ̈ܠܘܬܐ ܘܫ̈ܠܡܐ/ܘܝܩ̈ܕܐ ܫܠܡ̈ܐ#3#/ ܩܕܡ ܡܪܝܐ܂  72:02 ܘܫܐܠܘ ܒܢ̈ܝ ܐܝܣܪܝܠ ܒܡܪܝܐ܂ ܘܬܡܢ ܗܘܬ ܩܒܘܬܗ ܕܡܪܝܐ ܒܝ̈ܘܡܬܐ ܗܢܘܢ܂  82:02 ܘܦܝܢܚܣ ܒܪ ܐܠܝܥܙܪ ܒܪ ܐܗܪܘܢ ܟܗܢܐ ܩܐܡ ܗܘܐ ܩܕܡܘܗܝ ܒܝܘ̈ܡܬܐ ܗܢܘܢ܂ ܘܐܡܪ̈ܝܢ܂ ܢܘܣܦ ܬܘܒ ܠܡܦܩ ܠܩܪܒܐ ܥܠ ܒܢ̈ܝ ܒܢܝܡܝܢ ܐܚܘܢ ܐܘ ܢܫܠܐ܂ ܘܐܡܪ ܡܪܝܐ ܣܩܘ܂ ܡܛܠ ܕܡܚܪ/ܕܠܡܚܪ#3#/ ܡܫܠܡ ܐܢܐ ܠܗ ܒܐ̈ܝܕܝܟܘܢ܂  92:02 ܘܐܟܡܢܘ ܒܢܝ ܐܝܣܪܝܠ ܟܡܐܢܐ ܥܠ ܓܒܥ ܘܚܕܪܘܗ܂  03:02 ܘܣܠܩܘ ܒܢ̈ܝ ܐܝܣܪܝܠ ܥܠ ܒܢ̈ܝ ܒܢܝܡܝܢ ܒܝܘܡܐ ܬܠܝܬܝܐ܂ ܘܐܣܬܕܪܘ ܥܠ ܓܒܥ ܐܝܟ ܕܒܟܠܙܒܢ܂  13:02 ܘܢܦܩܘ ܒܢ̈ܝ ܒܢܝܡܝܢ ܠܐܘܪܥܗ ܕܥܡܐ܂ ܘܐܬܢܦܨܘ ܡܢ ܩܪܝܬܐ܂ ܘܫܪܝܘ ܕܢܪܡܘܢ ܡܢ ܥܡܐ ܩ̈ܛܝܠܐ ܐܝܟ ܕܒܟܠܙܒܢ܂ ܒܫܒܝܠܐ/ܒܫܩܝܠܐ#2#/ ܚܕ ܕܣܿܠܩ ܠܓܒܥ܂ ܘܚܕ/ܘܚܕܪ#2#/ ܠܒܝܬ ܐܝܠ ܒܚܩܠܐ ܐܝܟ ܬܠܬܝܢ ܓܒܪ̈ܝܢ ܡܢ ܐܝܣܪܝܠ܂  23:02 ܘܐܡܪܘ ܒܢ̈ܝ ܒܢܝܡܝܢ ܡܬܬܒܪܝܢ ܐܢܘܢ ܡܢ ܩܕܡܝܢ܂ ܐܝܟ ܕܒܩܕܡܝܬܐ܂ ܘܒܢ̈ܝ ܐܝܣܪܝܠ ܐܡܪܘ܂ ܢܥܪܘܩ܂ ܘܢܦܩ ܐܢܘܢ ܡܢ ܩܪܝܬܐ ܠܫܒܝܠܐ܂  33:02 ܘܟܠܗܘܢ ܒܢ̈ܝ ܐܝܣܪܝܠ ܩܡܘ ܡܢ ܕܘܟܝ̈ܬܗܘܢ܂ ܘܐܣܬܕܪܘ ܒܒܥܠ ܬܡܪ܂ ܘܟܡܐܢܐ ܕܐܝܣܪܐܝܠ ܡܕܝܩ ܗܘܐ ܡܢ ܕܘܟܬܗ ܡܢ ܡܥܪܬܐ ܕܒܓܒܥ/ܕܓܒܥ#3#/܂  43:02 ܘܐܬܘ ܡܢ ܠܘܩܒܠ ܓܒܥ ܥܣܪܐ ܐ̈ܠܦܝܢ ܓܒܪ̈ܝܢ ܓܒܝ̈ܐ ܡܢ ܟܠܗ ܐܝܣܪܝܠ ܘܩܪܒܐ ܥܫܢ܂ ܘܗܢܘܢ ܠܐ ܐܝܕܥܘ ܕܡܛܬ ܥܠܝܗܘܢ ܒܝܫܬܐ܂  53:02 ܘܬܒܪܗ ܡܪܝܐ ܠܒܢܝܡܝܢ ܩܕܡ ܐܝܣܪܝܠ܂ ܘܐܪܡܝܘ ܕܒܝܬ ܐܝܣܪܝܠ ܡܢ ܕܒܝܬ ܒܢܝܡܝܢ ܒܝܘܡܐ ܗܘ܂ ܥܣܪ̈ܝܢ ܘܚܡܫܐ ܐ̈ܠܦܝܢ ܘܡܐܐ ܓܒܪ̈ܝܢ܂ ܟܠܗܘܢ ܗܠܝܢ ܫܡ̈ܛܝ ܣܝܦܐ܂  63:02 ܘܚܙܘ ܒܢ̈ܝ ܒܢܝܡܝܢ ܕܐܬܬܒܪܘ܂ ܘܝܗܒܘ ܒܢܝ ܐܝܣܪܝܠ ܐܬܪܐ ܠܓܒܪ̈ܐ ܕܒܢܝܡܝܢ ܡܛܠ ܕܐܬܬܟܠܘ ܥܠ ܟܡܐܢܐ ܕܐܬܟܡܢܘ/ܕܟܡܢܘ#2#/ ܥܠ ܓܒܥ܂  73:02 ܘܟܡܐܢܐ ܪܟܝܟܐܝܬ ܢܦܠ ܥܠ ܓܒܥ܂ ܘܗܠܟ ܟܡܐܢܐ \ܘܡܚܐ ܠܟܠܗܿ ܩܪܝܬܐ /ܘܡܚܗ ܠܩܪܝܬܐ#2#/ ܒܦܘܡܐ ܕܚܪܒܐ܂  83:02 ܘܘܥܕܐ ܗܘܐ ܠܓܒܪ̈ܐ ܕܐܝܣܪܝܠ ܥܠ ܟܡܐܢܐ܂ ܠܡܣܩܘ ܐܢܘܢ ܐܝܟ \ܡܣܩ ܬܢܢܐ /ܡܣܩܬܐ#2#/ ܡܢ ܩܪܝܬܐ܂  93:02 ܘܗܦܟܘ ܓܒܪ̈ܐ ܕܐܝܣܪܝܠ ܡܢ ܩܪܒܐ܂ ܘܒܢܝܡܝܢ ܫܪܝ ܕܢܪܡܐ ܩ̈ܛܝܠܐ ܡܢ ܐܝܣܪܝܠ܂ ‍<‍ܐܝܟ#2#‍>‍ ܬܠܬܝܢ ܓܒܪ̈ܝܢ܂ ܡܛܠ ܕܐܡܪ̈ܝܢ ܡܬܬܒܪܘ ܡܬܬܒܪܝܢ ܡܢ ܩܕܡܝܢ ܐܝܟ ܕܒܩܪ̈ܒܐ ܩܕܡ̈ܝܐ܂  04:02 ܘܬܢܢܐ ܫܪܝ ܕܢܣܩ ܡܢ ܩܪܝܬܐ ܐܝܟ ܥܡܘܕܐ܂ ܘܐܬܦܢܝܘ ܒܢܝ ܒܢܝܡܝܢ ܠܒܣܬܪܗܘܢ ‍<‍ܘܚܙܘ#3#‍>‍܂ ܘܗܐ ܣܠܩ ܝܚܒܘܪܗܿ ܕܩܪܝܬܐ ܠܫܡܝܐ܂  14:02 ܘܓܒܪ̈ܐ ܕܐܝܣܪܝܠ ܗܦܟܘ ܥܠܝܗܘܢ܂ ܘܕܚܠܘ ܓܒܪ̈ܐ ܕܒܢܝܡܝܢ܂ ܡܛܠ ܕܚܙܘ ܕܩܪܒܬ/ܕܩܡܬ#2#/ ܥܠܝܗܘܢ ܒܝܫܬܐ܂  24:02 ܘܥܪܩܘ ܡܢ ܩܕܡ ܒܢ̈ܝ ܐܝܣܪܝܠ ܠܐܘܪܚܐ ܕܡܕܒܪܐ܂ ܘܩܪܒܐ ܐܕܪܟ ܐܢܘܢ܂ ܘܕܒܩܕܡܝܬܐ ܥܒܕ ܐܢܘܢ ܒܡܨܥܬܐ܂  34:02 ܘܪܕܦܘܗܝ ܠܒܢܝܡܝܢ ܘܛܪܕܘܗܝ ܘܒܢܝܚܐ ܚܪܒܘܗܝ܂ ܥܕܡܐ ܠܘܩܒܠ ܓܒܥ ܡܢ ܡܕܢܚ̈ܝ ܫܡܫܐ܂  44:02 ܘܢܦܠܘ ܡܢ ܒܢ̈ܝ ܒܢܝܡܝܢ ܬܡܢܬܥܣܪ̈ ܐ̈ܠܦܝܢ ܓܒܪ̈ܝܢ܂ ܟܠܗܘܢ ܗܠܝܢ ܓܒܪ̈ܐ ܩܪ̈ܒܬܢܐ܂  54:02 ܘܐܬܦܢܝܘ ܘܥܪܩܘ ܠܡܕܒܪܐ ܠܫܩܝܦܐ/ܕܫܩܝܦܐ#3#/ ܕܪܡܘܢ܂ ܘܢܦܠܘ ܒܫܒܝܠܐ ܚܡܫܐ ܐ̈ܠܦܝܢ ܓܒܪ̈ܝܢ ܫܡ̈ܛܝ ܣܝܦܐ܂ ܘܪܕܦܘ ܒܬܪܗܘܢ ܥܕܡܐ ܠܓܒܥܘܢ܂ ܘܚܪܒܘ ܡܢܗܘܢ ܬܪ̈ܝܢ ܐ̈ܠܦܝܢ ܓܒܪ̈ܝܢ܂  64:02 ܘܟܠ ܕܢܦܠܘ ܡܢ ܒܢ̈ܝ ܒܢܝܡܝܢ܂ ܥܣܪ̈ܝܢ ܘܚܡܫܐ ܐ̈ܠܦܝܢ ܓܒܪ̈ܝܢ ܫܡ̈ܛܝ ܣܝܦܐ܂ ܒܝܘܡܐ ܗܘ܂ ܟܠܗܘܢ ܓܒܪ̈ܝܢ ܚܝ̈ܠܬܢܐ/ܩܪ̈ܒܬܢܐ#3#/܂  74:02 ܘܐܬܦܢܝܘ ܘܥܪܩܘ ܠܡܕܒܪܐ ܠܫܩܝܦܐ ܕܪܡܘܢ܂ ܫܬܡܐܐ ܓܒܪ̈ܝܢ ܘܐܝܬܒܘ ܒܫܩܝܦܐ ܕܪܡܘܢ ܐܪ̈ܒܥܐ ܝܪ̈ܚܝܢ܂  84:02 ܘܒܢ̈ܝ ܐܝܣܪܝܠ ܗܦܟܘ ܥܠ ܒ̈ܢܝ ܒܢܝܡܝܢ܂ ܘܡܚܘ ܐܢܘܢ ܒܦܘܡܐ ܕܚܪܒܐ܂ ܘܓܡܪܘ ܐܢܘܢ ܡܢ ܩܘܪ̈ܝܐ܂ ܡܢ ܒܢ̈ܝ ܐܢܫܐ ܘܥܕܡܐ ܠܒܥܝܪܐ܂ ܘܥܕܡܐ ܠܟܠ ܕܐܫܬܟܚ܂ ܘܐܦ ܟܠܗܝܢ ܩܘܪ̈ܝܐ ܕܐܫܬܟܚ܂ ܐܘܩܕܘ ܐܢܝ̈ܢ ܒܢܘܪܐ܂  10:12 ܘܓܒܪ̈ܐ ܕܐܝܣܪܝܠ ܐܝܡܘ ܒܡܨܦܝܐ ܘܐܡܪܘ܂ ܕܓܒܪܐ ܡܢܢ ܠܐ ܢܬܠ ܒܪܬܗ ܠܒܢܝ ܒܢܝܡܝܢ ܠܐܢܬܬܐ܂  20:12 ܘܐܬܘ ܥܕܡܐ/ܥܡܐ#3#/ ܠܒܝܬ ܐܝܠ ܘܐܝܬܒܘ ܬܡܢ ܥܕܡܐ ܠܪܡܫܐ ܩܕܡ ܐܠܗܐ܂ ܘܐܪܝܡܘ ܩܠܗܘܢ ܘܒܟܘ ܒܟܬܐ ܪܒܬܐ܂  30:12 ܘܐܡܪܘ ܠܡܢܐ ܡܪܝܐ ܐܠܗܐ ܕܐܝܣܪܝܠ܂ ܗܘܬ ܗܕܐ ܒܝܬ ܐܝܣܪܝܠ܂ ܕܢܛܥܐ/ܕܢܬܛܥܐ#3#/ ܝܘܡܢܐ ܡܢ ܐܝܣܪܝܠ ܚܕ ܫܒܛܐ܂  40:12 ܘܡܢ ܒܬܪ ܝܘܡܐ ܩܕܡܘ ܥܡܐ ܘܒܢܘ ܬܡܢ ܡܕܒܚܐ܂ ܘܐܣܩܘ ܥ̈ܠܘܬܐ ܘܫ̈ܠܡܐ܀܀܂  50:12 ܘܐܡܪܘ ܒܢܝ ܐܝܣܪܝܠ܂ ܡܢܘ ܕܠܐ ܣܠܩ ܒܟܢܫܐ ܡܢ ܟܠܗܘܢ ܫܒ̈ܛܐ ܕܐܝܣܪܝܠ ܩܕܡ ܡܪܝܐ܂ ܡܛܠ ܕܡ̈ܘܡܬܐ ܪܒܬܐ ܗܘܬ ܕܡܿܢ ܕܠܐ ܣܠܩ ܩܕܡ ܡܪܝܐ ܠܡܨܦܝܐ ܡܡܬ ܢܡܘܬ܀܀  60:12 ܘܐܬܬܘܝܘ ܒܢ̈ܝ ܐܝܣܪܝܠ ܥܠ ܒܢ̈ܝ ܒܢܝܡܝܢ ܐܚܘܗܘܢ ܘܐܡܪܝܢ܂ ܝܘܡܢܐ ܥܢܕ ܫܒܛܐ ܚܕ ܡܢ ܐܝܣܪܝܠ܂  70:12 ܘܐܡܪܘ ܡܢܐ ܢܥܒܕ ܠܗܢܘܢ/ܠܗܘܢ#2#/ ܕܐܫܬܒܩܘ ‍<‍ܠܗܘܢ#2#‍>‍ ܕܠܐ ܢܫ̈ܐ܂ ܕܚܢܢ/ܘܚܢܢ#3#/ ܐܝܡܝܢ ܒܡܪܝܐ ܕܠܐ ܢܬܠ ܠܗܘܢ ܢܫ̈ܐ܂  80:12 ܘܐܡܪܝܢ ܡܢ ܚܕ ܡܢ ܫܒ̈ܛܐ ܕܐܝܣܪܐܝܠ܂ ܕܠܐ ܣܠܩܘ ܩܕܡ ܡܪܝܐ ܠܡܨܦܝܐ/ܒܡܨܦܝܐ#3#/܂ ܘܠܐ ܐܬܘ ܓܒܪ̈ܐ ܠܡܫܪܝܬܐ ܡܢ ܝܬ̈ܒܝ ܝܒܝܫ ܕܓܠܥܕ܂  90:12 ܘܐܬܡܢܝܘ ܬܡܢ ܥܡܐ ܘܠܐ ܐܫܬܟܚ ܐܢܫ ܬܡܢ ܡܢ ܝܬܒ̈ܝ ܝܒܝܫ ܕܓܠܥܕ܂  01:12 ܘܫܕܪܘ ܠܬܡܢ ܥܡܐ ܬܪ̈ܥܣܪ ܐ̈ܠܦܝܢ ܓܒܪ̈ܝܢ ܡܢ ܒܢ̈ܝ ܚܝܠܐ܂ ܘܦܩܕܘ ܐܢܘܢ ܘܐܡܪܘ ܠܗܘܢ܂ ܙܠܘ ܚܪܘܒܘ ܠܝܬ̈ܒܝ ܝܒܝܫ ܕܓܠܥܕ ܒܦܘܡܐ ܕܚܪܒܐ ܘܢܫ̈ܐ ܘ̈ܛܠܝܐ܂  11:12 ܗܟܢܐ ܥܒܕܘ ܠܟܠ ܓܒܪܐ܂ ܘܠܟܠ ܐܢܬܬܐ ܕܚܟܡܗܿ ܓܒܪܐ ܚܪܘܒܘ܂  21:12 ܘܐܫܟܚܘ ܡܢ ܝܬܒ̈ܝ ܝܒܝܫ ܕܓܠܥܕ ܐܪܒܥܡܐܐ ܥܠܝܡ̈ܬܐ ܒܬܘ̈ܠܬܐ ܕܠܐ ܚܟܡܘ ܐܢܝ̈ܢ ܓܒܪ̈ܐ܂ ܘܐܝܬܝܘ ܐ̈ܢܝܢ ܠܡܫܪܝܬܐ ܠܫܝܠܘ ܕܒܐܪܥܐ ܕܟܢܥܢ܂  31:12 ܘܫܕܪܘ ܟܠܗ/ܠܟܠܗ#3#/ ܥܡܐ ܘܐܡܪܘ ܠܒܢܝܡܝܢ܂ ܕܒܫܩܝܦܐ ܕܪܡܘܢ܂ ܘܩܪܘ ܠܗ ܫܠܡܐ܂  41:12 ܘܐܬܐ ‍<‍ܒܢ̈ܝ#3#‍>‍ ܒܢܝܡܝܢ ܒܙܒܢܐ ܗܘ܂ ܘܝܗܒܘ ܠܗܘܢ ܢܫ̈ܐ ܕܐܚܝܘ ܡܢ ܢܫ̈ܐ ܕܝܒܝܫ ܕܓܠܥܕ ܘܠܐ ܡܠܝ ܠܗܘܢ܂  51:12 ܘܥܡܐ ܐܬܬܘܝܘ/ܐܬܐܒܠܘ#3#/ ܥܠ ܒܢܝܡܝܢ܂ ܡܛܠ ܕܥܒܕ ܡܪܝܐ ܬܘܪܥܬܐ ܒܫ̈ܒܛܐ ܕܐܝܣܪܝܠ܂  61:12 ܘܐܡܪܘ ܣܒ̈ܐ ܕܥܡܐ܂ ܡܢܐ ܢܥܒܕ ܠܐܝܠܝܢ ܕܐܫܬܒܩܘ ܕܠܐ ܢܫ̈ܐ ܗܠܝܢ ܕܐܫܬܚܪܘ܂ ܡܛܠ ܕܣܦ ܠܗܝܢ ܢ̈ܫܐ ܕܒܢܝܡܝܢ܂  71:12 ܘܐܡܪܘ ܕܢܫܬܒܩ ܫܪܟܢܐ ܕܒܢܝܡܝܢ/ܠܒܢܝܡܝܢ#3#/܂ ܘܠܐ ܢܛܥܐ/ܢܬܛܥܐ#3#/ ܫܒܛܐ ܡܢ ܐܝܣܪܝܠ܂  81:12 ܚܢܢ ܓܝܪ ܠܐ ܡܫܟܚܝܢܢ ܕܢܬܠ ܠܗܘܢ ܢܫ̈ܐ ܡܢ ܒܢ̈ܬܢ܂ ܡܛܠ ܕܐܝܡܘ ܒܢܝ ܐܝܣܪܝܠ ܘܐܡܪܘ܂ ܠܝܛ ܗܘ ܡܿܢ ܕܢܬܠ ܐܢܬܬܐ ܠܒܢܝܡܝܢ܂  91:12 ܘܐܡܪܘ܂ ܗܐ ܚܓܐ ܕܡܪܝܐ ܗܘܐ ܒܫܝܠܘ ܡܢ ܥܕܢ ܠܥܕܢ܂ ܡܢ ܓܪܒܝܐ ܕܒܝܬ ܐܝܠ ܡܢ ܡܕ̈ܢܚܝ ܫܡܫܐ ܡܢ ܫܒܝܠܐ ܕܣܠܩ ܡܢ ܒܝܬ ܐܝܠ ܠܫܟܝܡ ܡܢ ܬܝܡܢܐ ܕܠܒܘܢܐ܂  02:12 ܘܦܩܕܘ ܠܒܢ̈ܝ ܒܢܝܡܝܢ ܘܐܡܪܘ ܠܗܘܢ܂ ܙܠܘ ܟܡܢܘ ܒܟܪ̈ܡܐ܂  12:12 ܘܡܐ ܕܚܙܝܬܘܢ ܕܢܦܩ ܡܢ ܒܢ̈ܬ ܫܝܠܘ ܠܡܩܫ ܒ̈ܦܠܓܐ܂ ܦܘܩܘ ܡܢ ܟܪ̈ܡܐ ܘܚܛܘܦܘ ܠܟܘܢ ܓܒܪ ܐܢܬܬܗ ܡܢ ܒܢ̈ܬ ܫܝܠܘ܂ ܘܙܠܘ ܠܐܪܥܐ ܕܒܢܝܡܝܢ܂  22:12 ܘܐܢ ܐܬܘ ܐܒܗܝ̈ܗܝܢ ܐܘ ܐ̈ܚܝܗܝܢ܂ ܠܡܕܢ ܩܕܡܝܢ܂ ܐܡܪܝܢܢ ܠܗܘܢ܂ ܪܚܡܘ ܥܠܝܗܘܢ ܡܛܠ ܕܠܐ ܕܒܪܘ ܓܒܪ ܐܢܬܬܗ ܒܩܪܒܐ܂ ܠܐ ܗܘܐ ܐܢܬܘܢ ܝܗܒܬܘܢ ܐ̈ܢܝܢ ܠܗܘܢ ܕܬܚܛܘܢ܂  32:12 ܘܥܒܕܘ ܗܟܢܐ ܒܢ̈ܝ ܒܢܝܡܝܢ܂ ܘܢܣܒܘ ܠܗܘܢ ܢܫ̈ܐ ܠܟܠܗܘܢ ܡܢ ܢܩ̈ܫܬ ܦ̈ܠܓܐ ܕܚܛܦܘ܂ ܘܗܦܟܘ ܘܐܬܘ ܠܝܪܬܘܬܗܘܢ܂ ܘܒܢܘ ܩܘܪ̈ܝܐ ܘܐܝܬܒܘ ܒܗܝܢ܂  42:12 ܘܐܙܠܘ ܡܢ ܬܡܢ ܒܢ̈ܝ ܐܝܣܪܝܠ ܒܙܒܢܐ ܗܘ܂ ܐܢܫ ܠܫܒܛܗ ܘܠܫܪܒܬܗ܂ ܘܢܦܩܘ ܡܢ ܬܡܢ ܐܢܫ ܠܝܪܬܘܬܗ܀  52:12 ܘܒܝ̈ܘܡܬܐ ܗܢܘܢ ܠܝܬ ܗܘܐ ܡܠܟܐ ܒܝܬ ܐܝܣܪܝܠ܂ ܘܟܠ ܐܢܫ ܐܝܟ ܕܫܦܝܪ ܒܥܝ̈ܢܘܗܝ ܗܘ ܗܘ ܥܒܿܕ ܗܘܐ܂ 