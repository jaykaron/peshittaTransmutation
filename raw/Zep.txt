 00:00 \ܬܘܒ ܢܒܝܘܬܗ ܕܨܦܢܝܐ /ܨܦܢܝܐ ܢܒܝܐ#3#/  10:10 ܦܬܓܡܗ ܕܡܪܝܐ ܕܗܘܐ ܥܠ ܨܦܢܝܐ ܒܪ ܟܘܫܝ܂ ܒܪ ܓܕܠܝܐ ܒܪ ܐܡܪܝܐ ܒܪܗ ܕܚܠܩܝܐ܂ ܒܝ̈ܘܡܬܗ ܕܝܘܫܝܐ ܒܪ ܐܡܘܢ ܡܠܟܐ ܕܝܗܘܕܐ܂  20:10 ܡܥܒܪܘ ܡܥܒܪ ܐܢܐ ܟܠ ܡܢ ܐ̈ܦܝܗܿ ܕܐܪܥܐ ܐܡܪ ܡܪܝܐ܂  30:10 ܡܥܒܪ ܐܢܐ ܒܢܝܢ̈ܫܐ ܘܒܥܝܪܐ܂ ܡܥܒܪ ܐܢܐ ܦܪܚܬܐ ܕܫܡܝܐ ܘܢ̈ܘܢܐ ܕܝܡܐ܂ ܘܬܘܩܠܬܐ ܐܝܬܐ ܥܠ ܚ̈ܛܝܐ܂ ܘܐܘܒܕ ܒܢܝܢ̈ܫܐ ܡܢ ܐ̈ܦܝܗܿ ܕܐܪܥܐ ܐܡܪ ܡܪܝܐ܂  40:10 ܘܐܪܝܡ ܐܝܕܝ ܥܠ ܝܗܘܕܐ ܘܥܠ ܟܠܗܘܢ ܥܡܘܪ̈ܝܗܿ ܕܐܘܪܫܠܡ܂ ܘܐܘܒܕ ܡܢ ܐܬܪܐ ܗܢܐ ܫܪܟܗ ܕܒܥܠܐ܂ ܘܫܡܐ ܕܟܘܡܪ̈ܐ ܥܡ ܟܗ̈ܢܐ܂  50:10 ܘܠܟܠ ܕܣܓܕܝܢ ܗܘܘ ܥܠ ܐܓܪ̈ܐ ܠܚ̈ܝܠܘܬܐ ܕܫܡܝܐ܂ ܘܠܟܠ ܕܣܓܕܝܢ ܗܘܘ ܘܝܡܝܢ ܒܡܪܝܐ ܘܝܡܝܢ ܒܡܠܟܘܡ܂  60:10 ܘܠܟܠ ܕܗܦܟܝܢ ܡܢ ܡܪܝܐ܂ ܘܠܟܠ ܕܠܐ ܒܥܝܢ ܠܡܪܝܐ ܘܠܐ/ܘܠܟܠ ܕܠܐ#3#/ ܡܥܩܒܝܢ ܥܠܘܗܝ܂  70:10 ܕܚܠܘ ܡܢ ܩܕܡ ܡܪܐ ܡܪ̈ܘܬܐ܂ ܡܛܠ ܕܩܪܝܒ ܗܘ ܝܘܡܗ ܕܡܪܝܐ܂ ܘܛܝܒ ܡܪܝܐ ܕܒܚ̈ܐ ܘܙܡܢ ܩܪ̈ܘܗܝܿ܀  80:10 ܘܢܗܘܐ ܒܝܘܡܐ ܕܕܒܚܗ ܕܡܪܝܐ܂ ܐܦܩܘܕ ܥܠ ܪ̈ܘܪܒܢܐ ܘܥܠ ܒܢ̈ܝ ܡ̈ܠܟܐ܂ ܘܥܠ ܟܠ ܕܠܒܫܝܢ ܗܘܘ ܠܒܘ̈ܫܐ ܢܘܟܪ̈ܝܐ܂  90:10 ܘܐܦܩܘܕ ܥܠ ܟܠܗܘܢ ܚ̈ܛܘܦܐ ܘܒܙܘ̈ܙܐ ܒܝܘܡܐ ܗܿܘ܂ ܕܡܠܝܢ ܗܘܘ ܒܝܬ ܡܕܢܝ̈ܗܘܢ ܚܛܘܦܝܐ ܘܢܟܠܐ܂܀  01:10 ܘܢܗܘܐ ܒܝܘܡܐ ܗܿܘ ܐܡܪ ܡܪܝܐ܂ ܩܠܐ ܕܩܥܬܐ ܡܢ ܬܪܥܐ ܕܨܝ̈ܕܐ܂ ܘܝܠܠܬܐ ܡܢ ܐܚܪܢܐ܂ ܘܬܒܪܐ ܪܒܐ ܡܢ ܪܡܬܐ܂܀  11:10 ܐܝܠܠܘ ܥܡܘܪ̈ܝܗܿ ܕܡܟܬܫ܂ ܡܛܠ ܕܬܘܪ ܟܠܗ ܥܡܐ ܕܟܢܥܢ܂ ܘܐܒܕܘ ܟܠ ܫܩ̈ܠܝ/ܫܩ̈ܝܠܝ#2#/ ܣܐܡܐ܂  21:10 ܘܢܗܘܐ ܒܗ ܒܙܒܢܐ/ܒܝܘܡܐ#3#/ ܗܿܘ ܐܡܪ ܡܪܝܐ܂ ܐܒܨܝܗܿ ܠܐܘܪܫܠܡ ܒܫܪܓܐ܂ ܘܐܦܩܘܕ ܥܠ ܓܒܪ̈ܐ ܕܫܝܛܝܢ ܠܢܛܘܪܗܘܢ܂ ܘܐܡܪܝܢ ܒܠܒܗܘܢ ܠܐ/ܕܠܐ#2܂3#/ ܡܛܐܒ ܡܪܝܐ ܐܦ ܠܐ ܡܒܐܫ܂  31:10 ܢܗܘܐ ܩܢܝܢܗܘܢ ܠܒܙܬܐ܂ ܘܒܬ̈ܝܗܘܢ ܠܚܒܠܐ܂ ܘܢܒܢܘܢ ܒܬ̈ܐ ܘܠܐ ܢܬܒܘܢ ܒܗܘܢ܂ ܘܢܨܒܘܢ ܟܪ̈ܡܐ ܘܠܐ ܢܫܬܘܢ ܚܡܪܗܘܢ܂  41:10 ܩܪܝܒ ܗܘ ܝܘܡܗ ܪܒܐ ܕܡܪܝܐ܂ ܩܪܝܒ ܗܘ ܛܒ ܘܡܣܪܗܒ ܩܠܐ ܕܝܘܡܗ ܕܡܪܝܐ܂ ܡܪܝܪ ܘܩܫܐ ܘܥܫܝܢ܂  51:10 ܝܘܡܐ ܗܘ ܕܐܟܬܐ ܝܘܡܐ ܗܘ܂ ܝܘܡܐ ܗܘ ܕܐܘܠܨܢܐ ܘܕܥܩܬܐ܂ ܝܘܡܐ ܗܘ ܕܕܘܘܕܐ ܘܕܚܒܠܐ܂ ܝܘܡܐ ܗܘ ܕܚܫܘܟܐ ܘܕܥܡܛܢܐ܂ ܝܘܡܐ ܗܘ ܕܥܢܢܐ ܘܕܥܪܦܠܐ܂  61:10 ܝܘܡܐ ܗܘ ܕܩܪܢܐ ܘܕܩܥܬܐ܂ ܥܠ ܡܕܝ̈ܢܬܐ ܥܫܝܢ̈ܬܐ ܘܥܠ ܙܘܝ̈ܬܐ ܪ̈ܡܬܐ܂  71:10 ܘܐܠܨ ܠܒܢ̈ܝ ܐܢܫܐ ܕܢܗܠܟܘܢ ܐܝܟ ܥܘܝܪ̈ܐ܂ ܥܠ ܕܚܛܘ ܠܡܪܝܐ܂ ܘܢܬܐܫܕ ܕܡܗܘܢ ܐܝܟ ܥܦܪܐ ܘܒܣܪܗܘܢ ܐܝܟ ܟܒ̈ܝܐ܂  81:10 ܘܕܗܒܗܘܢ ܘܣܐܡܗܘܢ ܠܐ ܢܫܟܚ ܠܡܦܨܝܘ ܐܢܘܢ ܒܝܘܡܐ ܕܪܘܓܙܗ ܕܡܪܝܐ܂ ܘܒܢܘܪܐ ܕܛܢܢܗ ܬܬܐܟܠ ܟܠܗܿ ܐܪܥܐ܂ ܡܛܠ ܕܕܠܘܚܝܐ ܘܣܘܦܢܐ ܥܒܕ ܡܪܝܐ ܥܠ/ܥܡ#3#/ ܟܠܗܘܢ ܥܡܘܪ̈ܝܗܿ ܕܐܪܥܐ܂܀  10:20 ܐܬܟܢܫܘ ܘܐܬܐܣܪܘ ܥܡܐ ܕܠܐ ܪܕܐ/ܐܪܕܐ#3#/܂  20:20 ܥܕܠܐ ܬܗܘܘܢ ܐܝܟ ܥܘܪܐ ܕܥܒܪ܂ ܘܥܕܠܐ ܬܐܬܐ ܥܠܝܟܘܢ ܚܡܬܐ ܕܪܘܓܙܗ ܕܡܪܝܐ܂ ܘܥܕܠܐ ܢܐܬܐ ܥܠܝܟܘܢ ܝܘܡܐ ܕܪܘܓܙܗ ܕܡܪܝܐ܂  30:20 ܒܥܐܘܗܝ ܠܡܪܝܐ ܟܠܟܘܢ ܡܟܝ̈ܟܝܗܿ ܕܐܪܥܐ܂ ܘܥܒܕܘ ܕܝܢܐ܂ ܘܒܥܘ ܙܕܝܩܘܬܐ ܘܡܟܝܟܘܬܐ܂ ܟܒܪ ܬܣܬܬܪܘܢ ܒܝܘܡܐ ܕܪܘܓܙܗ ܕܡܪܝܐ܂  40:20 ܡܛܠ ܕܥܐܙܐ ܫܒܝܩܬܐ ܬܗܘܐ܂ ܘܐܫܩܠܘܢ ܠܚܒܠܐ܂ ܠܐܫܕܘܕ ܒܛܗܪܐ ܢܕܒܪܘܢ܂ ܘܥܩܪܘܢ ܬܬܥܩܪ܂܀  50:20 ܘܝ ܠܕܥܡܪܝܢ ܒܚܒܠ ܝܡܐ܂ ܘܠܥܡܐ ܕܩܪ̈ܛܐ܂ ܦܬܓܡܗ ܕܡܪܝܐ ܥܠܝܟܘܢ ܟܢܥܢ ܘܐܪܥܐ ܕܦܠܫܬ̈ܝܐ ܘܐܘܒܕܟܝܢ ܡܢ ܝܬܒܐ܂  60:20 ܘܢܗܘܐ ܚܒܠ ܝܡܐ ܕܝܪ̈ܐ܂ ܘܩܪ̈ܛܐ ܒܝܬ ܡܪܥܝܬܐ ܠܓܙܪ̈ܐ ܕܥܢܐ܂  70:20 ܘܢܗܘܐ ܚܒܠ ܝܡܐ ܠܫܪܟܐ ܕܒܝܬ ܝܗܘܕܐ܂ ܘܒܗܝܢ ܢܪܥܘܢ܂ ܘܒ̈ܒܬܐ ܕܐܫܩܠܘܢ ܒܪܡܫܐ ܢܪܒܥܘܢ܂ ܡܛܠ ܕܢܦܩܘܕ ܐܢܘܢ ܡܪܝܐ ܐܠܗܗܘܢ ܘܢܦܢܐ ܫܒܝܬܗܘܢ܂  80:20 ܫܡܥܬ ܚܣܕܐ ܕܡܘܐܒ ܘܓܘܕܦܐ ܕܒܢ̈ܝ ܥܡܘܢ܂ ܕܚܣܕܘ ܠܥܡܝ ܘܐܬܪܘܪܒܘ ܥܠ ܬܚܘܡܗܘܢ܂  90:20 ܡܛܠ ܗܠܝܢ/ܗܢܐ#3#/ ܚܝ ܐܢܐ ܐܡܪ ܡܪܝܐ ܚܝܠܬܢܐ ܐܠܗܐ ܕܐܝܣܪܝܠ ܕܡܘܐܒ ܐܝܟ ܣܕܘܡ ܬܗܘܐ܂ ܘܒܢ̈ܝ ܥܡܘܢ ܐܝܟ ܥܡܘܪܐ ܕܐܬܚܒܠܬ ܢܨܒܬܗܝܢ܂ ܘܐܒܕ ܡܠܘܚܗܝܢ ܘܗ̈ܘܝ ܚܒܠܐ/ܠܚܒܠܐ#3#/ ܠܥܠܡ܂ ܫܪܟܗ ܕܥܡܝ ܢܒܙܘܢ ܐܢܝܢ ܘܡܕܡ ܕܐܫܬܚܪ ܡܢ ܥܡܝ ܢܐܪܬܘܢ ܐܢܝܢ܂  01:20 ܗܕܐ ܬܗܘܐ ܠܗܘܢ ܚܠܦ ܓܐܝܘܬܗܘܢ܂ ܥܠ ܕܚܣܕܘ ܘܐܬܪܘܪܒܘ ܥܠ ܥܡܗ ܕܡܪܝܐ ܚܝܠܬܢܐ ܥܠ ܐܝܣܪܝܠ܂  11:20 ܐܬܓܠܝ ܡܪܝܐ ܥܠܝܗܘܢ܂ ܕܢܘܒܕ ܠܟܠܗܘܢ ܡ̈ܠܟܝܗܿ ܕܐܪܥܐ܂ ܘܢܣܓܕܘܢ ܠܗ ܐܢܫ ܡܢ ܐܬܪܗ܂ ܟܠܗܝܢ ܓܙܪ̈ܬܐ ܕܝܡ̈ܡܐ/ܕܥ̈ܡܡܐ#3#/܂  21:20 ܐܦ ܐܢܬܘܢ ܟܘܫ̈ܝܐ ܩ̈ܛܝܠܝ ܚܪܒܐ ‍<‍ܐܢܬܘܢ#2#‍>‍܂  31:20 ܘܢܪܝܡ ܐܝܕܗ ܥܠ ܓܪܒܝܝܐ/ܥܡ̈ܡܐ#3#/ ܘܢܘܒܕ ܠܐܬܘܪܝܐ܂ ܘܢܥܒܕܝܗܿ ܠܢܝܢܘܐ ܠܚܒܠܐ ܘܠܨܕܝܐ ܐܝܟ ܡܕܒܪܐ܂  41:20 ܘܢܪܒܥܘܢ ܒܓܘܗܿ ܓܙܪ̈ܐ܂ ܘܟܠܗܝܢ ܚܝ̈ܘܬܐ ܕܥܡ̈ܡܐ܂ ܐܦ ܩܩ̈ܐ ܘܩܘ̈ܦܕܐ ܒܒ̈ܬܝܗܿ ܢܒܘܬܘܢ܂ ܘܚܝ̈ܘܬܐ ܢܢܗ̈ܡܢ ܒܓܘܗܿ܂ ܘܚܪܒܐ ܒܬܪ̈ܥܝܗܿ܂ ܡܛܘܠ ܕܥܩܪܗܿ ܐܬܦܪܣܝ܂  51:20 ܗܕܐ ܗܝ ܡܕܝܢܬܐ ܥܫܝܢܬܐ ܕܝܬܒܐ ܗܘܬ ܒܫܠܝܐ܂ ܘܐܡܪܐ ܗܘܬ ܒܠܒܗܿ ܐܢܐ/ܕܐܢܐ#3#/ ܐܢܐ ܘܠܝܬ ܬܘܒ ܐܟܘܬܝ܂ ܐܝܟܢܐ ܗܘܬ ܠܚܒܠܐ ܘܒܝܬ ܡܪܒܥܐ ܠܚܝ̈ܘܬܐ܂ ܟܠ ܡܿܢ ܕܢܥܒܪ ܥܠܝܗܿ ܢܬܡܗ ܘܢܫܪܩ܂ ܘܢܢܝܦ ܒܐܝܕܗ ܘܢܐܡܪ܂܀  10:30 ܐܘܝ ܡܕܝܢܬܐ ܝܕܝܥܬܐ ܘܦܪܝܩܬܐ ܡܕܝܢܬܗ ܕܝܘܢܢ܂  20:30 ܕܠܐ ܫܡܥܬ ܒܩܠܐ ܘܠܐ ܩܒܠܬ ܡܪܕܘܬܐ܂ ܘܒܡܪܝܐ ܠܐ ܣܒܪܬ܂ ܘܠܘܬ ܐܠܗܗܿ ܠܐ ܩܪܒܬ܂  30:30 ܪ̈ܘܪܒܢܝܗܿ ܒܓܘܗܿ ܐܝܟ ܐܪ̈ܝܘܬܐ ܢܗܡܝܢ܂ ܘܕܝܢ̈ܝܗܿ ܐܝܟ ܕܐ̈ܒܐ ܕܪܡܫܐ܂ ܘܠܐ ܡܟܬܪܝܢ ܠܨܦܪܐܿ  40:30 ܢܒܝ̈ܝܗܿ ܦܚܙܝܢ܂ ܘܓܒܪ̈ܐ ܐܢܘܢ ܥܿܘ̈ܠܐ܂ ܟܗ̈ܢܝܗܿ ܛܘܫܘ ܡܩܕܫܐ ܘܚܛܦܘ ܢܡܘܣܐ܂  50:30 ܘܡܪܝܐ ܙܕܝܩܐ ܒܓܘܗܿ ܘܠܐ ܥܒܕ ܥܘܠܐ܂ ܒܨܦܪܐ ܘܒܨܦܪܐ ܕܝ̈ܢܘܗܝ ܝܗܒ ܒܢܘܗܪܐ ܘܠܐ ܡܫܘܚܪ܂ ܘܥܿܘܠܐ ܠܐ ܝܕܥ ܒܗܬܬܐ܂  60:30 ܐܘܒܕܬ ܥܡ̈ܡܐ ܘܐܬܚܒܠܬ ‍{‍ܕܘܝܬܐ‍}‍‍<‍ܙܘܝܬܐ‍>‍܂ ܐܚܪܒܬ ܫ̈ܘܩܝܗܘܢ ܡܢ ܒܠܝ ܕܥܒܪ܂ ܨ̈ܕܝ ܡ̈ܕܝܢܬܗܘܢ ܡܢ ܒܠܝ ܐܢܫ ܘܡܢ ܒܠܝ ܕܝܬܒ܂  70:30 ܐܡܪܬ ܕܠܝ ܬܕܚܠܘܢ܂ ܘܡܢܝ ܬܩܒܠܘܢ ܡܪܕܘܬܐ܂ ܘܠܐ ܢܐܒܕ ܡܢ ‍<‍ܩܕܡ#3#‍>‍ ܥܝܢ̈ܝܗܿ ܟܠܡܕܡ ܕܦܩܕܬ ܥܠܝܗܿ܂ ܐܬܛܝܒܘ ܘܩܪܘܒܘ܂ ܘܚܒܠܘ ܟܠܗܝܢ ܨܢ̈ܥܬܗܘܢ܂܀  80:30 ܡܟܝܠ ܣܟܘ ܠܝ ܐܡܪ ܡܪܝܐ܂ ܠܝܘܡܐ ܕܩܐܡ ܐܢܐ ܠܣܗܕܘܬܐ܂ ܡܛܠ ܕܡܛܝ ܕܝܢܝ ܠܡܟܢܫܘ ܥܡ̈ܡܐ/ܠܥܡ̈ܡܐ#3#/ ܘܠܡܩܪܒܘ ܡ̈ܠܟܘܬܐ܂ ܠܡܐܫܕ ܥܠܝܗܘܢ ܪܘܓܙܝ ܘܟܠܗܿ ܚܡܬܐ ܕܪܘܓܙܝ܂ ܡܛܠ \ܕܒܢܘܪܐ ܕܛܢܢܝ /ܕܒܛܢܢܝ#3#/ ܬܬܐܟܠ ܟܠܗܿ ܐܪܥܐ܂  90:30 ܘܗܝܕܝܢ ܐܗܦܟ ܥܠ ܥܡ̈ܡܐ ܣܦܬܐ ܓܒܝܬܐ܂ ܕܢܩܪܘܢ ܟܠܗܘܢ ܒܫܡܗ ܕܡܪܝܐ܂ ܘܢܦܠܚܘܢܗ ܒܢܝܪܐ ܚܕ܂  01:30 ܡܢ ܥܒܪ ܢܗܪ̈ܘܬܐ ܕܟܘܫ ܢܝܬܘܢ ܠܝ ܕܒܚ̈ܐ  11:30 ܒܝܘܡܐ ܗܿܘ܂ ܠܐ ܬܒܗܬܝܢ ܡܢ ܟܘܠܗܝܢ ܨܢ̈ܥܬܟܝ ܕܐܥܠܝܬܝ ܒܝ܂ ܘܗܝܕܝܢ ܐܥܒܪ ܡܢܟܝ ܥܘܫܢܐ ܕܓܐܝܘܬܟܝ܂ ܘܠܐ ܬܘܣܦܝܢ ܬܘܒ ܠܡܬܪܘܪܒܘ ܥܠ ܛܘܪܐ ܕܩܘܕܫܝ܂  21:30 ܘܐܘܬܪ ܒܓܘܟܝ ܥܡܐ ܡܣܟܢܐ ܘܡܟܝܟܐ܂ ܘܢܣܒܪܘܢ ܒܫܡܗ ܕܡܪܝܐ܂  31:30 ܘܐܝܠܝܢ ܕܐܫܬܚܪܘ/ܕܐܫܬܘܚܪܘ#3#/ ܡܢ ܕܒܝܬ ܐܝܣܪܝܠ܂ ܠܐ ܢܥܒܕܘܢ ܥܘܠܐ ܘܠܐ ܢܡܠܠܘܢ ܕܓܠܘܬܐ܂ ܘܠܐ ܢܫܬܟܚ ܒܦܘܡܗܘܢ ܠܫܢܐ ܕܢܟܠܐ܂ ܡܛܠ ܕܗܢܘܢ ܢܪܥܘܢ ܘܢܪܒܥܘܢ܂ ܘܠܐ ܢܗܘܐ ܠܗܘܢ ܡܗܪܢܐ܂  41:30 ܫܒܚܝ ܒܪܬ ܨܗܝܘܢ ܘܝܒܒ ܐܝܣܪܝܠ܂ ܚܕܝ ܘܕܘܨܝ ܒܟܠܗ ܠܒܟܝ ܒܪܬ ܐܘܪܫܠܡ܂  51:30 ܐܥܒܪ ܡܪܝܐ ܕܝܢ̈ܝܟܝ܂ ܘܐܦܪܩ ܡܢܟܝ ܒ̈ܥܠܕܒܒܝܟܝ ܡܠܟܗ ܕܐܝܣܪܝܠ܂ ܡܪܝܐ ܒܓܘܟܝ ܬܘܒ ܠܐ ܬܚܙܝܢ ܒܝܫܬܐ܂  61:30 ܒܗ ܒܝܘܡܐ ܗܿܘ܂ ܢܬܐܡܪ ܠܐܘܪܫܠܡ ܠܐ ܬܕܚܠܝܢ܂ ܘܠܨܗܝܘܢ ܠܐ ܢܬܪ̈ܦܝܢ ܐ̈ܝܕܝܟܝ܂  71:30 ܡܪܝܐ ܐܠܗܟܝ ܒܓܘܟܝ܂ ܓܢܒܪܐ ܘܦܪܘܩܐ܂܀܀ ܢܒܣܡܟܝ ܒܚܕܘܬܐ ܘܢܚܕܬܟܝ ܒܚܘܒܗ܂ ܘܢܕܝܨܟܝ ܒܬܫܒܘܚܬܐ  81:30 ܐܝܟ ܕܒܝܘܡܐ ܕܥܕܥܐܕܐ܂ ܘܐܥܒܪ ܡܢܟܝ ܐܝܠܝܢ ܕܡܡܠܠܝܢ ܗܘܘ ܥܠܝܟܝ ܚܣܕܐ܂  91:30 ܗܐ ܥܒܕ ܐܢܐ ܠܟܠܗܘܢ/ܠܗܘܢ#3#/܂ ܟܕ ܡܡܟܟܝܢ ܒܓܘܟܝ ܒܙܒܢܐ ܗܿܘ܂ ܘܐܦܪܘܩ ܠܟܒܝܫܬܐ ܘܠܪܚܝܩܬܐ ܐܟܢܫ܂ ܘܐܥܒܕ ܐܢܘܢ ܠܫܡܐ ܘܠܬܫܒܘܚܬܐ ܒܟܠܗܿ ܐܪܥܐ ܕܒܗܬܬܗܘܢ܂  02:30 ܒܗ ܒܙܒܢܐ ܗܿܘ ܐܝܬܝܟܘܢ܂ ܘܒܗ ܒܙܒܢܐ ܗܿܘ ܐܟܢܫܟܘܢ܂ ܘܐܬܠܟܘܢ ܠܫܡܐ ܘܠܬܫܒܘܚܬܐ ܒܟܠܗܘܢ ܥܡ̈ܡܐ ܕܐܪܥܐ܂ ܡܐ ܕܡܗܦܟ ܐܢܐ ܫܒܝܬܟܘܢ ܠܥܢܝ̈ܗܘܢ/ܠܥܝ̈ܢܝܟܘܢ#3#/ ܐܡܪ ܡܪܝܐ܂  99:99 \ܫܠܡܬ ܢܒܝܘܬܗ ܕܨܦܢܝܐ /ܫܠܡ ܨܦܢܝܐ#3#/ 