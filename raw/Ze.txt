 00:00 ܬܘܒ ܢܒܝܘܬܗ ܕܙܟܪܝܐ ‍<‍ܢܒܝܐ#3#‍>‍  10:10 ܒܝܪܚܐ ܕܬܡܢܝܐ ܒܚܕ ܒܝܪܚܐ܂ ܒܫܢܬ ܬܪ̈ܬܝܢ ܕܕܪܝܘܫ܂ ܗܘܐ ܦܬܓܡܗ ܕܡܪܝܐ ܥܠ ܙܟܪܝܐ ܒܪ ܒܪܟܝܐ ܒܪ ܥܕܘ ܢܒܝܐ ܠܡܐܡܪ܂  20:10 ܪܓܙ ܡܪܝܐ ܥܠ ܐ̈ܒܗܝܟܘܢ ܪܘܓܙܐ ‍<‍ܪܒܐ#3#‍>‍܂  30:10 ܐܡܪ ܠܗܘܢ܂ ܗܟܢܐ ܐܡܪ ܡܪܝܐ ܚܝܠܬܢܐ܂ ܐܬܦܢܘ ܠܘܬܝ ܐܡܪ ܡܪܝܐ ܚܝܠܬܢܐ ܘܐܬܦܢܐ ܥܠܝܟܘܢ ܐܡܪ ܡܪܝܐ ܚܝܠܬܢܐ܂  40:10 ܘܠܐ ܬܗܘܘܢ ܐܝܟ ܐܒ̈ܗܝܟܘܢ܂ ܕܐܟܪܙܘ ܥܠܝܗܘܢ ܢܒ̈ܝܐ ܩܕܡ̈ܝܐ ܘܐܡܪܘ܂ ܗܟܢܐ ܐܡܪ ܡܪܝܐ ܚܝܠܬܢܐ܂ ܐܬܦܢܘ ܡܢ ܐܘܪ̈ܚܬܟܘܢ ܒܝܫ̈ܬܐ ܘܡܢ ܥܒ̈ܕܝܟܘܢ ܒܝܫ̈ܐ܂ ܘܠܐ ܫܡܥܘ ܘܠܐ ܨܬܘܢܝ ܐܡܪ ܡܪܝܐ ‍<‍ܚܝܠܬܢܐ#2܂3#‍>‍  50:10 ܐܝܟܐ ܐܢܘܢ ܐ̈ܒܗܝܟܘܢ ܘܢܒܝ̈ܝ܂ ܕܠܡܐ ܠܥܠܡ ܚܝ̈ܝܢ܂  60:10 ܠܦܬ̈ܓܡܝ ܕܝܢ ܘܠܦܘܩ̈ܕܢܝ ܕܦܩܕܬ ܠܥܒ̈ܕܝ ܢܒ̈ܝܐ܂ ܐܬܕܟܪܘ ܐܢܘܢ ܐ̈ܒܗܝܟܘܢ܂ ܘܐܬܪܥܝܘ ܘܐܡܪܘ܂ ܐܝܟ ܕܐܬܪܥܝ ܡܪܝܐ ܚܝܠܬܢܐ/ܐܠܗܐ#3#/ ܠܡܥܒܕ ܠܢ܂ ܐܝܟ ܐܘܪ̈ܚܬܢ ܘܐܝܟ ܨܢ̈ܥܬܢ ܗܟܢܐ ܥܒܕ ܠܢ܀܀܂  70:10 ܒܝܘܡ ܐܪ̈ܒܥܐ ܘܥܣܪ̈ܝܢ ܒܝܪܚܐ ܕܚܕܥܣܪ̈܂ ܕܗܘ ܫܒܛ܂ ܒܫܢܬ ܬܪ̈ܬܝܢ ܕܕܪܝܘܫ܂ ܗܘܐ ܦܬܓܡܗ ܕܡܪܝܐ ܥܠ ܙܟܪܝܐ ܒܪ ܒܪܟܝܐ ܒܪ ܥܕܘ ܢܒܝܐ ܠܡܐܡܪ܂  80:10 ܚܙܝܬ ܒܠܠܝܐ ܓܒܪܐ ܕܪܟܝܒ ܥܠ ܣܘܣܝܐ ܣܘܡܩܐ܂ ܘܩܐܡ ܒܝܢܬ/ܒܝܬ#3#/ ܐ̈ܝܠܢܐ ܕܡ̈ܛܠܠܝܢ܂ ܘܒܬܪܗ ܪ̈ܟܫܐ ܣܘ̈ܡܩܐ ܘܦܝ̈ܣܟܝܐ ܘܚܘܪ̈ܐ܂  90:10 ܘܐܡܪܬ ܡܢܐ ܐܢܘܢ ܗܠܝܢ ܡܪܝ܂ ܥܢܐ ܡܠܐܟܐ ܕܡܡܠܠ ܒܝ ܘܐܡܪ ܠܝ܂ ܐܢܐ ܐܚܘܝܟ ܡܢܐ ܐܢܘܢ ܗܠܝܢ܂  01:10 ܥܢܐ ܓܒܪܐ ܕܩܐܡ ܒܝܢܬ ܐܝ̈ܠܢܐ ܘܐܡܪ ܠܝ܂ ܗܠܝܢ ܐܢܘܢ ܕܫܕܪ ܡܪܝܐ ܠܡܗܠܟܘ ܒܐܪܥܐ܂  11:10 ܘܥܢܘ ܘܐܡܪܘ ܠܡܠܐܟܗ ܕܡܪܝܐ ܕܩܐܡ ܒܝܢܬ ܐܝ̈ܠܢܐ܂ ܗܠܟܢ ܒܐܪܥܐ܂ ܘܟܠܗ܂ ܐܪܥܐ ܝܬܒܐ ܘܫܠܝܐ܂  21:10 ܘܥܢܐ ܡܠܐܟܗ ܕܡܪܝܐ ܘܐܡܪ܂ ܡܪܝܐ ܚܝܠܬܢܐ܂ ܥܕ ܐܡܬܝ ܠܐ ܡܪܚܡ ܐܢܬ ܥܠ ܐܘܪܫܠܡ ܘܥܠ ܡܕܝܢ̈ܬܐ ܕܝܗܘܕܐ܂ ܕܪܓܙܬ ܥܠܝܗܘܢ ܗܐ ܫܒܥܝܢ ܫܢܝ̈ܢ܂  31:10 ܘܥܢܐ ܡܪܝܐ ܠܡܠܐܟܐ ܕܡܡܠܠ ܒܝ܂ ܡ̈ܠܐ ܫܦܝܪ̈ܬܐ ܘܦܬ̈ܓܡܐ ܕܒܘܝܐܐ܂  41:10 ܘܐܡܪ ܠܝ ܡܠܐܟܐ ܕܡܡܠܠ ܒܝ܂ ܐܟܪܙ ܘܐܡܪ܂ ܗܟܢܐ ܐܡܪ ܡܪܝܐ ܚܝܠܬܢܐ܂ ܛܢܬ ܒܐܘܪܫܠܡ ܘܒܨܗܝܘܢ ܛܢܢܐ ܪܒܐ܂  51:10 ܘܪܘܓܙܐ ܪܒܐ ܪܓܙ ܐܢܐ ܥܠ ܥܡ̈ܡܐ ܕܡܬܪܓܫܝܢ܂ ܐܢܐ ܓܝܪ ܪܓܙܬ ܩܠܝܠ܂ ܘܗܢܘܢ ܥܕܪܘ ܠܒܝܫܬܐ܂  61:10 ܡܛܠ ܗܠܝܢ ܗܟܢܐ ܐܡܪ ܡܪܝܐ ܚܝܠܬܢܐ܂ ܐܬܦܢܝܬ ܥܠ ܐܘܪܫܠܡ ܒܪ̈ܚܡܝܢ܂ ܘܒܝܬܝ ܝܗܒ ܐܢܐ ܒܓܘܗܿ ܐܡܪ ܡܪܝܐ ܚܝܠܬܢܐ܂ ܘܫܘܝܬܐ ܬܬܡܬܚ ܥܠ ܐܘܪܫܠܡ܂  71:10 ܬܘܒ ܐܟܪܙ ܘܐܡܪ܂ ܗܟܢܐ ܐܡܪ ܡܪܝܐ ܚܝܠܬܢܐ܂ ܡܟܝܠ ܢܣܬܪ̈ܩܢ ܡܕܝܢ̈ܬܐ ܡܢ ܛܒ̈ܬܐ܂ ܘܢܒܢܐ ܬܘܒ ܡܪܝܐ ܠܨܗܝܘܢ܂ ܘܢܓܒܐ ܬܘܒ ܠܐܘܪܫܠܡ܂܀  10:20 ܘܐܪܝܡܬ ܥܝܢ̈ܝ ܘܚܙܝܬ܂ ܘܗܐ ܐܪ̈ܒܥ ܩܪ̈ܢܢ܂  20:20 ܘܐܡܪܬ ܠܡܠܐܟܐ ܕܡܡܠܠ ܒܝ܂ ܡܢܐ ܐܢܝܢ ܗܠܝܢ ܡܪܝ܂ ܘܐܡܪ ܠܝ܂ ܗܠܝܢ ܐܢܝܢ ܩܪ̈ܢܬܐ ܕܒܕܪ ܠܝܗܘܕܐ ܘܠܐܝܣܪܝܠ ܘܠܐܘܪܫܠܡ܂  30:20 ܘܚܘܝܢܝ ܡܪܝܐ ܐܪ̈ܒܥܐ ܢܓܪ̈ܐ܂  40:20 ܘܐܡܪܬ ܡܢܐ ܐܬܝܢ ܗܠܝܢ ܠܡܥܒܕ ܘܐܡܪ ܠܝ܂ ܗܠܝܢ ܩܪ̈ܢܬܐ ܕܒܕܪ ܠܝܗܘܕܐ܂ ܐܝܟ ܦܘܡܗ ܕܓܒܪܐ ܕܠܐ ܐܪܝܡ ܪܝܫܗ܂ ܘܐܬܘ ܗܠܝܢ ܕܢܙܝܥܘܢ ܐܢܝܢ܂ ܘܢܥܩܪܘܢ ܩܪ̈ܢܬܐ ܕܥܡ̈ܡܐ ܕܡܪܝܡܝܢ ܗܘܘ ܩܪܢܐ ܥܠ ܐܪܥܐ ܕܝܗܘܕܐ ܠܡܒܕܪܘܬܗܿ܂  50:20 ܘܐܪܝܡܬ ܥܝܢ̈ܝ ܘܚܙܝܬ ܓܒܪܐ܂ ܘܒܐܝܕܗ ܫܘܝܬܐ ܕܡܫܘܚܬܐ܂  60:20 ܘܐܡܪܬ ܠܗ ܠܐܝܟܐ ܐܙܠ ܐܢܬ܂ ܘܐܡܪ ܠܝ ܕܐܡܫܚܝܗܿ ܠܐܘܪܫܠܡ܂ ܘܐܚܙܐ ܟܡܐ ܐܘܪܟܗܿ ܘܟܡܐ ܦܬܝܗܿ܂  70:20 ܘܢܦܩ ܡܠܐܟܐ ܕܡܡܠܠ ܒܝ܂ ܘܡܠܐܟܐ ܐܚܪܢܐ ܐܬܐ ܠܐܘܪܥܗ܂  80:20 ܘܐܡܪ ܠܗ܂ ܗܪܛ ܘܐܡܪ ܠܥܠܝܡܐ ܗܿܘ ܐܓܘܪ̈ܣܐ ܬܬܒ ܐܘܪܫܠܡ܂ ܡܢ ܣܘܓܐܐ ܕܒܢ̈ܝ ܐܢܫܐ ܘܕܒܥܝܪܐ/ܘܒܥܝܪܐ#2#/ ܕܒܓܘܗܿ܂  90:20 ܘܐܢܐ ܐܗܘܐ ܒܓܘܗܿ ܐܡܪ ܡܪܝܐ ܐܝܟ ܫܘܪܐ ܕܢܘܪܐ܂ ܘܠܬܫܒܘܚܬܐ ܐܗܘܐ ܒܓܘܗܿ܂܀  01:20 ܐܘ ܐܘ ܥܪܘܩܘ ܡܢ ܐܪܥܐ ܕܓܪܒܝܐ ܐܡܪ ܡܪܝܐ܂ ܡܛܠ ܕܠܐܪ̈ܒܥ ܪ̈ܘܚܝ ܫܡܝܐ ܒܕܪܬܘܢ ܐܡܪ ܡܪܝܐ܂  11:20 ܐܘ ܨܗܝܘܢ ܐܫܬܘܙܒܝ ܥܡܘܪܬܐ ܕܒܪܬ ܒܒܠ܂  21:20 ܡܛܠ ܕܗܟܢܐ ܐܡܪ ܡܪܝܐ ‍<‍ܐܠܗܐ#3#‍>‍ ܚܝܠܬܢܐ܂ ܒܬܪ ܐܝܩܪܐ ܫܕܪܢܝ ܥܠ ܥܡ̈ܡܐ ܕܒܙܝܢ ܠܟܘܢ܂ ܘܡܿܢ ܕܩܪܒ ܠܟܘܢ ܠܒܒܬܐ ܗܘ ܕܥܝܢܗ ܩܪܒ܂  31:20 ܡܛܠ ܕܗܐ ܐܢܐ ܡܪܝܡ ܐܢܐ ܐܝܕܝ ܥܠܝܗܘܢ܂ ܘܢܗܘܘܢ ܠܒܙܬܐ ܥܒ̈ܕܝܗܘܢ܂ ܘܬܕܥܘܢ ܕܡܪܝܐ ܚܝܠܬܢܐ ܫܕܪܢܝ܂܀܀  41:20 ܫܒܚܝ ܘܚܕܝ ܒܪܬ ܨܗܝܘܢ܂ ܡܛܠ ܕܗܐ ܐܢܐ ܐܬܐ ܐܢܐ܂ ܘܫܕܐ ܐܢܐ ܒܓܘܟܝ ܐܡܪ ܡܪܝܐ܂  51:20 ܘܢܬܠܘܘܢ ܠܡܪܝܐ ܥܡ̈ܡܐ ܣ̈ܓܝܐܐ ܒܝܘܡܐ ܗܿܘ܂ ܘܢܗܘܘܢ ܠܗ ܥܡܐ ܘܢܫܪܐ ܒܓܘܟܝ܂ ܘܬܕܥܝܢ ܕܡܪܝܐ ܚܝܠܬܢܐ ܫܕܪܢܝ ܥܠܝܟܝ܂  61:20 ܘܢܐܪܬ ܡܪܝܐ ܠܝܗܘܕܐ ܡܢܬܗ/ܕܡܢܬܗ#3#/ ܥܠ ܐܪܥܐ ܕܩܘܕܫܗ܂ ܘܢܨܛܒܐ ܬܘܒ ܒܐܘܪܫܠܡ܂  71:20 ܘܢܕܚܠ ܟܠ ܒܣܪ ܡܢ ܩܕܡ ܡܪܝܐ܂ ܕܡܬܬܥܝܪ ܡܢ ܡܥܡܪܐ/ܡܪܘܡܐ#3#/ ܕܩܘܕܫܗ܂  10:30 ܘܚܘܝܢܝ ܠܝܫܘܥ ܟܗܢܐ ܪܒܐ܂ ܟܕ ܩܐܡ ܩܕܡ ܡܠܐܟܗ ܕܡܪܝܐ܂ ܘܣܛܢܐ ܩܐܡ ܗܘܐ ܡܢ ܝܡܝܢܗ ܕܢܟܝܘܗܝ܂  20:30 ܘܐܡܪ ܡܠܐܟܐ ܕܡܪܝܐ ܠܣܛܢܐ܂ ܣܛܢܐ ܢܓܥܘܪ ܒܟ ܡܪܝܐ܂ ܢܓܥܘܪ ܒܟ ܡܪܝܐ ܕܓܒܗܿ ܠܐܘܪܫܠܡ܂ ܗܢܘ ܐܘܕܐ ܕܐܬܦܠܛ ܡܢ ܢܘܪܐ܂  30:30 ܘܝܫܘܥ ܠܒܝܫ ܗܘܐ ܡܐ̈ܢܐ ܨ̈ܐܐ܂ ܘܩܐܡ ܗܘܐ ܩܕܡ ܡܠܐܟܗ ܕܡܪܝܐ܂  40:30 ܘܥܢܐ ܡܠܐܟܐ ܘܐܡܪ ܠܗܢܘܢ ܕܩܝܡܝܢ ܩܕܡܘܗܝ܂ ܐܥܒܪܘ ܡܢܗ ܡܐ̈ܢܐ ܨ̈ܐܐ܂ ܘܐܥܒܪܘ ܡܢܗ ܡܐ̈ܢܐ ܨ̈ܐܐ܂ ܘܐܡܪ ܠܗ܂ ܚܙܝ ܕܐܥܒܪܬ ܡܢܟ ܥܘܠܟ܂ ܘܐܠܒܫܬܟ ܡܐ̈ܢܐ ܛܒ̈ܐ܂  50:30 ܘܐܡܪ ܢܣܝܡܘܢ ܟܠܝܠܐ ܕܟܝܐ ܒܪܝܫܗ܂ ܘܣܡܘ ܟܠܝܠܐ ܕܟܝܐ ܒܪܝܫܗ܂ ܘܐܠܒܫܘܗܝ ܡܐ̈ܢܐ ܛܒ̈ܐ܂ ܘܡܠܐܟܗ ܕܡܪܝܐ ܩܐܡ܂  60:30 ܘܐܣܗܕ ܡܠܐܟܗ ܕܡܪܝܐ ܒܝܫܘܥ ܘܐܡܪ܂  70:30 ܗܟܢܐ ܐܡܪ ܡܪܝܐ܂ ܚܝܠܬܢܐ ܐܢ ܒܐܘܪܚܝ ܬܐܙܠ ܘܦܘܩ̈ܕܢܝ ܬܛܪ܂ ܐܢܬ ܬܕܘܢܝܘܗܝ ܠܒܝܬܝ ܘܬܛܪ ܕܪܬܝ܂ ܘܐܬܠ ܠܟ ܕܡܗܠܟܝܢ ܒܝܢܬ ܗܠܝܢ ܕܩܝܡܝܢ܂  80:30 ܫܡܥ ܝܫܘܥ ܟܗܢܐ ܪܒܐ܂ ܐܢܬ ܘܚܒܪ̈ܝܟ ܗܠܝܢ ܕܩܝܡܝܢ/ܕܝܬܒܝܢ#2#/ ܩܕܡܝܟ܂ ܡܛܠ ܕܓܒܪ̈ܐ ܐܢܬܘܢ ܕܬܕܡܘܪܬܐ܂ ܕܗܐ ܡܝܬܐ ܐܢܐ ܠܥܒܕܝ ܕܢܚܐ܂  90:30 ܡܛܠ ܕܗܐ ܟܐܦܐ ܕܝܗܒܬ ܩܕܡ ܝܫܘܥ܂ ܥܠ ܟܐܦܐ ܚܕܐ ܫܒܥ ܥܝܢ̈ܝܢ܂ ܗܐ ܦܬܚ ܐܢܐ ܬܪ̈ܥܝܗܿ ܐܡܪ ܡܪܝܐ ܚܝܠܬܢܐ܂ ܘܐܡܘܫ ܥܘܠܗܿ ܕܐܪܥܐ ܗܿܝ ܒܝܘܡܐ ܗܿܘ܂  01:30 ܒܗ ܒܝܘܡܐ ܗܿܘ ܐܡܪ ܡܪܝܐ ܚܝܠܬܢܐ܂ ܬܩܪܘܢ ܐܢܫ ܠܚܒܪܗ ܬܚܝܬ ܓܦܬܐ ܘܬܚܝܬ ܬܬܐ܀  10:40 ܘܗܦܟ ܡܠܐܟܐ ܕܡܡܠܠ ܒܝ܂ ܘܐܥܝܪܢܝ ܐܝܟ ܓܒܪܐ ܕܡܬܬܥܝܪ ܡܢ ܫܢܬܗ܂  20:40 ܘܐܡܪ ܠܝ ܡܢܐ ܚܙܝܬ ܘܐܡܪܬ ܡܢܪܬܐ ܕܕܗܒܐ܂ ܘܟܦܬܐ ܥܠ ܪܝܫܗܿ܂ ܘܫܒܥܐ ܫܪ̈ܓܝܢ ܥܠܝܗܿ܂ ܘܫܒܥܐ ܫܒܥܐ ܦܘ̈ܡܝܢ ܠܫܪܓܐ ܕܐܝܬ ܒܪܝܫܗܿ܂  30:40 ܘܬܪ̈ܝܢ ܙܝ̈ܬܝܢ ܐܝܬ ܥܠܝܗܿ܂ ܚܕ ܡܢ ܝܡܝܢܗܿ ܕܟܦܬܐ ܘܚܕ ܡܢ ܣܡܠܗܿ܂  40:40 ܘܥܢܝܬ ܘܐܡܪܬ ܠܡܠܐܟܐ ܕܡܡܠܠ ܒܝ܂ ܡܢܐ ܐܢܘܢ ܗܠܝܢ ܡܪܝ܂  50:40 ܥܢܐ ܡܠܐܟܐ ܕܡܡܠܠ ܒܝ ܘܐܡܪ ܠܝ܂ ܠܐ ܝܕܥ ܐܢܬ ܡܢܐ ܐܢܘܢ ܗܠܝܢ܂ ܘܐܡܪܬ ܠܐ ܝܕܥ ܐܢܐ ܡܪܝ܂  60:40 ܘܐܡܪ ܠܝ܂ ܗܢܘ ܦܬܓܡܗ ܕܡܪܝܐ ܥܠ ܙܘܪܒܒܠ܂ ܠܐ ܒܚܝܠܐ ܘܠܐ ܒܥܘܫܢܐ܂ ܐܠܐ ܐܢ ܒܪܘܚ ܐܡܪ ܡܪܝܐ ܚܝܠܬܢܐ܂  70:40 ܡܢܐ ܐܢܬ ܛܘܪܐ ܪܒܐ ܩܕܡ ܙܘܪܒܒܠ܂ ܐܠܐ ܐܝܟ ܦܩܥܬܐ܂ ܘܐܦܩ ܠܟܐܦܐ ܪܫܝܬܐ ܕܫܘܝܘܬܐ ܘܕܪ̈ܚܡܐ܂܀  80:40 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  90:40 ܐ̈ܝܕܘܗܝ ܕܙܘܪܒܒܠ ܣܡ ܫܬܐ̈ܣܘܗܝ ܕܒܝܬܐ ܗܢܐ܂ ܘܐ̈ܝܕܘܗܝ ܡܫ̈ܠܡܢ ܠܗ܂ ܘܬܕܥܘܢ ܕܡܪܝܐ ܚܝܠܬܢܐ ܫܕܪܢܝ ܠܘܬܟܘܢ/ܥܠܝܟܘܢ#3#/܂  01:40 ܡܛܠ ܕܡܢܘ ܫܐܛ ܠܝ̈ܘܡܬܐ ܙܥܘܪ̈ܐ܂ ܘܢܚܘܪܘܢ ܘܢܚܙܘܢ ܠܟܐܦܐ ܕܦܘܪܫܢܐ ܒܐ̈ܝܕܘܗܝ ܕܙܘܪܒܒܠ܂ ܗܠܝܢ ܐܢܝܢ ܫܒܥ ܥܝܢ̈ܘܗܝ ܕܡܪܝܐ ܕܚܝܪ̈ܢ ܒܟܠܗܿ ܐܪܥܐ܂  11:40 ܥܢܝܬ ܘܐܡܪܬ ܠܗ܂ ܘܡܢܐ ܐܢܘܢ ܗܠܝܢ ܬܪ̈ܝܢ ܙܝ̈ܬܝܢ܂ ܕܡܢ ܝܡܝܢܗܿ ܕܟܐܦܐ ܘܡܢ ܣܡܠܗܿ܂  21:40 ܥܢܝܬ ܕܬܪ̈ܬܝܢ ܙܒ̈ܢܝܢ ܘܐܡܪܬ ܠܗ܂ ܘܡܢܐ ܐܢܝܢ ܗܠܝܢ ܬܪ̈ܬܝܢ ܣܘ̈ܟܐ ܕܙܝܬܐ܂ ܕܒܝܢܬ ܬܪ̈ܝܢ ܢܚܝܪ̈ܝܢ ܕܕܗܒܐ܂ ܕܢܣܟܝܢ ܡܢܗܘܢ ܕܗܒܐ܂  31:40 ܘܐܡܪ ܠܝ ܠܐ ܝܕܥ ܐܢܬ ܡܢܐ ܐܢܘܢ ܗܠܝܢ܂ ܘܐܡܪܬ ܠܐ ܡܪܝ܂  41:40 ܘܐܡܪ ܠܝ܂ ܗܠܝܢ ܐܢܘܢ ܬܪ̈ܝܢ ܒܢ̈ܝ ܕܘܗܢܐ܂ ܕܩܝܡܝܢ ܩܕܡ ܡܪܐ ܕܟܠܗܿ ܐܪܥܐ܂܀  10:50 ܘܐܪܝܡܬ/ܘܗܦܟܬ ܐܪܝܡܬ#3#/ ܥܝܢ̈ܝ ܘܚܙܝܬ ܡܓܠܬܐ ܕܦܪܚܐ܂  20:50 ܘܐܡܪ ܠܝ ܡܢܐ ܚܙܝܬ܂ ܘܐܡܪܬ܂ ܚܙܝܬ ܡܓܠܬܐ ܕܦܪܚܐ܂ ܐܘܪܟܗܿ ܥܣܪ̈ܝܢ ܐ̈ܡܝܢ܂ ܘܦܬܝܗܿ ܥܣܪ̈ ܐ̈ܡܝܢ܂  30:50 ܘܐܡܪ ܠܝ ܗܕܐ ܗܝ ܠܘܛܬܐ ܕܢܦܩܐ ܥܠ/ܡܢ#3#/ ܐ̈ܦܝܗܿ ܕܟܠܗܿ ܐܪܥܐ܂ ܡܛܠ ܕܟܠ ܕܓܢܒ ܡܢܗܿ ܐܟܘܬܗܿ ܙܟܐ܂ ܘܟܠ ܕܝܡܐ ܡܢܗܿ ܐܟܘܬܗܿ ܙܟܐ܂  40:50 ܐܦܩܝܗܿ ܐܡܪ ܡܪܝܐ ܚܝܠܬܢܐ܂ ܘܬܥܘܠ ܠܒܝܬܗ ܕܓܢܒܐ ܘܠܒܝܬܗ ܕܟܠ ܕܝܡܐ ܒܫܡܝ ܒܟܕܒܘܬܐ/ܒܕܓܠܘܬܐ#3#/܂ ܘܬܫܪܐ ܒܓܘ ܒܝܬܗ܂ ܘܬܓܡܪ ܠܩܝܣ̈ܘܗܝ ܘܠܟܐ̈ܦܘܗܝ܂  50:50 ܘܢܦܩ ܡܠܐܟܐ ܕܡܡܠܠ ܒܝ ܘܐܡܪ ܠܝ܂ ܐܪܝܡ ܥܝܢ̈ܝܟ ܘܚܙܝ ܡܢܐ ܗܝ ܗܕܐ ܕܢܦܩܐ܂  60:50 ܘܐܡܪܬ ܡܢܐ ܗܝ ‍<‍ܗܕܐ#3#‍>‍܂ ܘܐܡܪ ܠܝ܂ ܗܕܐ ܗܝ ܟܝܠܬܐ ܕܢܦܩܐ܂ ܘܒܗܿ ܐܢܘܢ ܚ̈ܘܒܐ ܕܟܠܗܿ ܐܪܥܐ܂  70:50 ܘܗܐ ܟܟܪܐ ܕܐܒܪܐ ܐܫܬܩܠܬ܂ ܘܐܢܬܬܐ ܚܕܐ ܝܬܒܐ ܗܘܬ ܒܓܘ ܟܝܠܬܐ܂  80:50 ܘܐܡܪ ܠܝ܂ ܗܕܐ ܗܝ ܚܛܝܬܐ܂ ܘܐܪܡܝܗܿ ܒܓܘ ܟܝܠܬܐ܂ ܘܐܪܡܝ ܟܐܦܐ/ܟܟܪܐ#3#/ ܕܐܒܪܐ ܥܠ ܦܘܡܗܿ܂  90:50 ܘܐܪܝܡܬ ܥܝܢ̈ܝ ܘܚܙܝܬ܂ ܘܗܐ ܬܪ̈ܬܝܢ ܢܫ̈ܝܢ ܢܦܩ̈ܢ܂ ܘܪܘܚܐ ܒܟܢ̈ܦܝܗܝܢ܂ ܘܟܢ̈ܦܐ ܐܝܬ ܠܗܝܢ ܐܝܟ ܟܢ̈ܦܐ ܕܚܘܪܒܐ܂ ܘܫܩܠܗܿ ܠܟܝܠܬܐ ܒܝܬ ܐܪܥܐ ܠܫܡܝܐ܂  01:50 ܘܐܡܪܬ ܠܡܠܐܟܐ ܕܡܡܠܠ ܒܝ܂ ܠܐܝܟܐ ܡܘ̈ܒܠܢ ܠܗܿ ܠܟܝܠܬܐ܂  11:50 ܘܐܡܪ ܠܝ܂ ܕܢܒ̈ܢܝܢ ܠܗܿ ܒܝܬܐ ܒܐܪܥܐ ܕܒܒܠ܂ ܘܢܬܩܢܢܗܿ ܘܢܫܪܝܢܗܿ ܬܡܢ ܥܠ ܡܬܩܢܗܿ܀  10:60 ܘܗܦܟܬ ܐܪܝܡܬ ܥܝܢ̈ܝ ܘܚܙܝܬ܂ ܘܗܐ ܐܪ̈ܒܥ ܡܪ̈ܟܒܢ ܢܦܩ̈ܢ ܡܢ ܒܝܢܬ ܬܪ̈ܝܢ ܛܘܪ̈ܝܢ܂ ܘܛܘܪ̈ܐ ܗܢܘܢ ܛܘܪ̈ܐ ܐܢܘܢ ܕܢܚܫܐ܂  20:60 ܒܡܪܟܒܬܐ ܩܕܡܝܬܐ ܪ̈ܟܫܐ ܣܘ̈ܡܩܐ܂ ܘܒܡܪܟܒܬܐ ܕܬܪ̈ܬܝܢ ܪ̈ܟܫܐ ܐ̈ܘܟܡܐ܂  30:60 ܘܒܡܪܟܒܬܐ ܕܬܠܬ ܪ̈ܟܫܐ ܚܘܪ̈ܐ܂ ܘܒܡܪܟܒܬܐ ܕܐܪ̈ܒܥ ܪ̈ܟܫܐ ܐܘܪ̈ܓܐ܂  40:60 ܘܥܢܝܬ ܘܐܡܪܬ ܠܡܠܐܟܐ ܕܡܡܠܠ ܒܝ܂ ܡܢܐ ܐܢܘܢ ܗܠܝܢ ܡܪܝ܂  50:60 ܥܢܐ ܡܠܐܟܐ ܘܐܡܪ ܠܝ܂ ܗܠܝܢ ܐܢܝܢ ܐܪ̈ܒܥ ܪ̈ܘܚܝ ܫܡܝܐ܂ ܕܩܝ̈ܡܢ ܗ̈ܘܝ ܩܕܡ ܡܪܐ ܕܟܠܗܿ ܐܪܥܐ܂  60:60 ܕܐܝܬ ܒܗܿ ܪ̈ܟܫܐ ܐ̈ܘܟܡܐ܂ ܢܦܩܝܢ/ܕܢܦܩܝܢ#3#/ ܠܐܪܥܐ ܕܓܪܒܝܐ܂ ܘܚܘܪ̈ܐ ܢܦܩܝܢ ܒܬܪܗܘܢ܂ ܘܐܘܪ̈ܓܐ ܢܦܩܝܢ ܠܐܪܥܐ ܕܬܝܡܢܐ܂  70:60 ܘܣ̈ܘܡܩܐ ܢܦܩܘ܂ ܘܒܥܘ ܠܡܐܙܠ ܠܡܗܠܟܘ ܒܐܪܥܐ܂ ܘܐܡܪ ܠܗܘܢ܂ ܙܠܘ ܗܠܟܘ ܒܐܪܥܐ܂ ܘܗܠܟܘ ܒܐܪܥܐ܂  80:60 ܘܩܥܐ ܘܐܡܪ ܠܝ܂ ܚܙܝ ܗܠܝܢ ܕܢܦܩܝܢ ܠܐܪܥܐ ܕܓܪܒܝܐ܂ ܘܡܢܝܚܝܢ ܪܘܚܝ ܒܐܪܥܐ ܕܓܪܒܝܐ܂܀܀  90:60 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  01:60 ܣܒ ܡܢ ܫܒܝܬܐ܂ ܡܢ ܚܘܠܕܝ ܘܡܢ ܛܘܒܝܐ ܘܡܢ ܝܕܥܝܐ܂ ܘܬܐ ܒܝܘܡܐ ܗܿܘ܂ ܘܥܘܠ ܠܒܝܬ ܝܘܫܝܐ ܒܪ ܨܦܢܝܐ ܕܐܬܐ ܡܢ ܒܒܠ܂  11:60 ܣܒ ܣܐܡܗ ܘܕܗܒܗ܂ ܘܥܒܕ ܟܠܝܠܐ܂ ܘܣܝܡ ܒܪܝܫܗ ܕܝܫܘܥ ܒܪ ܝܘܙܕܩ ܟܗܢܐ ܪܒܐ܂  21:60 ܘܐܡܪ ܠܗ܂ ܗܟܢܐ ܐܡܪ ܡܪܝܐ ܚܝܠܬܢܐ܂ ܗܐ ܓܒܪܐ ܘܫܡܗ ܕܢܚܐ܂ ܘܡܢ ܠܬܚܬ ܢܕܢܚ܂  31:60 ܘܗܘ ܢܒܢܐ ܗܝܟܠܗ ܕܡܪܝܐ܂ ܘܗܘ ܢܩܒܠ ܫܘܒܚܐ܂ ܘܢܬܒ ܘܢܫܬܠܛ ܥܠ ܟܘܪܣܝܗ܂ ܘܢܗܘܐ ܟܗܢܐ ܥܠ ܟܘܪܣܝܗ܂ ܘܡܠܼܟܐ ܕܫܠܡܐ ܢܗܘܐ ܒܝܬ ܬܪ̈ܝܗܘܢ܂  41:60 ܘܟܠܝܠܐ ܢܗܘܐ ܠܚܘܠܕܝ ܘܠܛܘܒܝܐ ܘܠܝܕܥܝܐ܂ ܘܠܝܘܫܝܐ ܒܪ ܨܦܢܝܐ܂ ܠܕܘܟܪܢܐ ܒܗܝܟܠܗ ܕܡܪܝܐ܂  51:60 ܘܢܐܬܘܢ ܪ̈ܚܝܩܐ ܘܢܒܢܘܢ ܗܝܟܠܗ ܕܡܪܝܐ܂ ܘܬܕܥܘܢ ܕܡܪܝܐ ܚܝܠܬܢܐ ܫܕܪܢܝ ܠܘܬܟܘܢ܂ ܐܢ ܬܫܡܥܘܢ ܒܩܠܗ ܕܡܪܝܐ ܐܠܗܟܘܢ܂܀  10:70 ܘܗܘܐ ܒܫܢܬ ܐܪ̈ܒܥ ܕܕܪܝܘܫ ܡܠܟܐ܂ ܗܘܐ ܦܬܓܡܗ ܕܡܪܝܐ ܥܠ ܙܟܪܝܐ ‍<‍ܢܒܝܐ#3#‍>‍܂ ܒܐܪܒܥܬܐ ܒܝܪܚܐ ܕܬܫܥܐ ܕܗܘ ܟܢܘܢ܂  20:70 ܘܫܕܪ ܠܒܝܬ ܐܝܠ܂ ܠܫܪܐܨܪ ܘܪܒܡܓ܂ ܘܫܠܚ ܡܠܟܐ ܘܓܢܒܪ̈ܘܗܝ/ܘܓܒܪܘܗܝ#3#/ ܠܡܨܠܝܘ ܥܠܘܗܝ ܩܕܡ ܡܪܝܐ܂  30:70 ܘܠܡܐܡܪ ܠܟܗ̈ܢܐ ܕܒܒܝܬܗ/ܕܒܝܬܗ#3#/ ܕܡܪܝܐ ܚܝܠܬܢܐ ܘܠܢܒ̈ܝܐ ܐܒܟܐ ܒܝܪܚܐ ܚܡܝܫܝܐ ܐܘ ܐܬܢܙܪ܂ ܐܝܟ ܡܐ ܕܥܒܕ ܗܘܝܬ ܗܐ ܟܡܐ ܫܢ̈ܝܢ܀  40:70 ܘܗܘܐ ܥܠܝ ܦܬܓܡܗ ܕܡܪܝܐ ܠܡܐܡܪ܂  50:70 ܐܡܪ ܠܟܠܗ ܥܡܐ ܕܐܪܥܐ ܘܠܟܗ̈ܢܐ܂ ܕܨܡܬܘܢ/ܨܡܬܘܢ#3#/ ܘܐܪܩܕܬܘܢ/ܐܘ ܐܪܩܕܬܘܢ#3#/ ܒܝܪܚܐ ܚܡܝܫܝܐ ܘܫܒܝܥܝܐ ܗܐ ܫܒܥܝܢ ܫ̈ܢܝܢ܂ ܕܠܡܐ ܨܘܡܐ ܨܡܬܘܢ ܠܝ܂  60:70 ܘܐܢ ܐܟܠܝܢ ܐܢܬܘܢ ܘܫܬܝܢ܂ ܠܐ ܗܘܐ ܐܢܬܘܢ ܐܟܠܝܢ ܘܫܬܝܢ܂  70:70 ܗܠܝܢ ܐܢܝܢ ܡ̈ܠܐ ܕܐܟܪܙ ܡܪܝܐ ܒܐܝܕܐ ܕܢܒ̈ܝܐ ܩܕܡ̈ܝܐ܂ ܟܕ ܝܬܒܐ ܗܘܬ ܐܘܪܫܠܡ ܘܫܠܝܐ܂ ܘܩܘܪ̈ܝܐ ܚܕܝܪ̈ܢ ܠܗܿ܂ ܘܛܘܪ̈ܐ ܘܦܩ̈ܥܬܐ ܝܬܒܝܢ ܗܘܘ܂܀܀  80:70 ܘܗܘܐ ܦܬܓܡܗ ܕܡܪܝܐ ܥܠ ܙܟܪܝܐ ܠܡܐܡܪ܂  90:70 ܗܟܢܐ ܐܡܪ ܡܪܝܐ ܚܝܠܬܢܐ܂ ܕܝܢܐ ܕܩܘܫܬܐ ܕܘܢܘ܂ ܘܛܝܒܘܬܐ ܘܪ̈ܚܡܐ ܥܒܕܘ ܐܢܫ ܥܡ ܐܚܘܗܝ܂  01:70 ܘܠܐܪ̈ܡܠܬܐ ܘܠܝܬ̈ܡܐ ܘܠܡܣ̈ܟܢܐ܂ ܘܠܡܬܦܢܐ ܠܘܬܝ ܠܐ ܬܥܠܒܘܢ ܘܠܐ ܬܛܠܡܘܢ܂ ܘܒܝܫܬܐ ܓܒܪ ܥܠ ܐܚܘܗܝ/ܚܒܪܗ#3#/ ܠܐ ܬܬܚܫܒܘܢ ܒܠܒܟܘܢ܂  11:70 ܘܠܐ ܨܒܘ ܠܡܫܡܥܢܝ܂ ܘܥܒܕܘ ܟܬܦܗܘܢ ܡܪܘܕܬܐ܂ ܘܐ̈ܕܢܝܗܘܢ ܣܟܪܘ ܕܠܐ ܢܫܡܥܘܢ܂  21:70 ܘܠܒܗܘܢ ܥܒܕܘ ܐܝܟ ܫܡܝܪܐ܂ ܕܠܐ ܢܫܡܥܘܢ ܢܡܘ̈ܣܐ ܘܦܘܩ̈ܕܢܐ܂ ܕܫܕܪ ܡܪܝܐ ܚܝܠܬܢܐ ܒܪܘܚܗ ܒܝܕ ܢܒ̈ܝܐ ܩܕܡ̈ܝܐ܂ ܘܗܘܐ ܪܘܓܙܐ ܪܒܐ ܡܢ ܩܕܡ ܡܪܝܐ ܚܝܠܬܢܐ܂  31:70 ܥܠ ܕܩܪܝܬ ܐܢܘܢ ܘܠܐ ܫܡܥܘ܂ ܗܟܢܐ ܢܩܪܘܢܢܝ ܘܠܐ ܐܫܡܥ/ܐܥܢܐ#3#/ ܐܢܘܢ ܐܡܪ ܡܪܝܐ ܚܝܠܬܢܐ܂  41:70 ܘܐܒܕܪ ܐܢܘܢ ܒܟܠܗܘܢ ܥܡ̈ܡܐ ܕܠܐ ܝܕܥܘ ܐܢܘܢ܂ ܘܐܪܥܐ ܬܨܕܐ ܒܬܪܗܘܢ ܡܢ ܒܠܝ ܕܥܒܪ ܘܕܬܐܒ܂ ܥܠ ܕܥܒܕܘ ܐܪܥܐ ܕܪܓܬܐ ܠܚܘܪܒܐ܂܀  10:80 ܘܗܘܐ ܥܠܝ ܦܬܓܡܗ ܕܡܪܝܐ ܚܝܠܬܢܐ ܠܡܐܡܪ܂  20:80 ܗܟܢܐ ܐܡܪ ܡܪܝܐ ܚܝܠܬܢܐ܂ ܛܢܬ ܒܨܗܝܘܢ ܛܢܢܐ ܪܒܐ܂ ܘܒܚܡܬܐ ܪܒܬܐ ܛܢܬ ܒܗܿ܂  30:80 ܗܟܢܐ ܐܡܪ ܡܪܝܐ܂ ܡܬܒܝܐ ܐܢܐ ܒܨܗܝܘܢ܂ ܘܫܪܐ ܐܢܐ ܒܓܘ ܐܘܪܫܠܡ܂ ܘܬܬܩܪܐ ܐܘܪܫܠܡ ܡܕܝܢܬܐ ܩܕܝܫܬܐ܂ ܘܛܘܪܗ ܕܡܪܝܐ ܚܝܠܬܢܐ ܛܘܪܐ ܩܕܝܫܐ܂܀  40:80 ܗܟܢܐ ܐܡܪ ܡܪܝܐ ܚܝܠܬܢܐ܂ ܡܟܝܠ ܢܬܒܘܢ ܣܒ̈ܐ ܘܣ̈ܒܬܐ ܒܫ̈ܘܩܝܗܿ ܕܐܘܪܫܠܡ܂ ܘܓܒܪ ܚܘܛܪܗ ܢܗܘܐ ܐܚܝܕ ܒܐܝܕܗ ܡܢ ܣܘܓܐܐ ܕܝܘܡ̈ܬܐ܂  50:80 ܘܫ̈ܘܩܝܗܿ ܕܡܕܝܢܬܐ܂ ܢܬܡܠܘܢ ܝ̈ܠܘܕܐ ܘܝ̈ܠܘܕܬܐ ܕܡܫܬܥܝܢ ܒܫ̈ܘܩܝܗܿ܂܀  60:80 ܗܟܢܐ ܐܡܪ ܡܪܝܐ ܚܝܠܬܢܐ܂ ܐܢ ܪܒܐ ܗܝ ܗܕܐ ܒܥܝܢ̈ܘܗܝ ܕܫܪܟܗ ܕܥܡܐ ܗܢܐ ܒܝ̈ܘܡܬܐ ܗܢܘܢ܂ ܐܦ ܒܥܝܢ̈ܝ ܕܝܠܝ ܪܒܐ ܗܝ ܐܡܪ ܡܪܝܐ ܚܝܠܬܢܐ܂  70:80 ܗܟܢܐ ܐܡܪ ܡܪܝܐ ܚܝܠܬܢܐ܂ ܗܐ ܦܪܩ ܐܢܐ ܠܥܡܝ ܡܢ ܐܪܥܐ ܕܡܕܢܚܐ܂ ܘܡܢ ܐܪܥܐ ܕܡܥܪ̈ܒܝ ܫܡܫܐ܂  80:80 ܘܐܝܬܐ ܐܢܘܢ ܘܢܫܪܘܢ ܒܐܘܪܫܠܡ܂ ܘܢܗܘܘܢ ܠܝ ܥܡܐ܂ ܘܐܢܐ ܐܗܘܐ ܠܗܘܢ ܐܠܗܐ܂ ܒܩܘܫܬܐ ܘܒܙܕܝܩܘܬܐ܂  90:80 ܗܟܢܐ ܐܡܪ ܡܪܝܐ ܚܝܠܬܢܐ܂ ܢܬܚܝ̈ܠܢ ܐ̈ܝܕܝܐ ܕܟܠ ܕܫܡܥܘ ܒܝ̈ܘܡܬܐ ܗܢܘܢ܂ ܦܬ̈ܓܡܐ ܗܠܝܢ ܡܢ ܦܘܡܗܘܢ ܕܢܒ̈ܝܐ܂ ܡܢ ܝܘܡܐ ܕܐܬܬܣܝܡܬ ܫܬܐܣܬܐ ܕܗܝܟܠܗ ܕܡܪܝܐ ܚܝܠܬܢܐ ܠܡܬܒܢܝܘ܂  01:80 ܡܛܠ ܕܡܢ ܩܕܡ ܝܘܡ̈ܬܐ ܗܢܘܢ ܘܡܢ ܩܕܡ ܙܒܢܐ ܗܿܘ܂ ܐܓܪܐ ܠܒܪ ܐܢܫܐ ܠܝܬ ܗܘܐ܂ ܘܐܦ ܠܐ ܠܒܥܝܪܐ܂ ܘܠܡܿܢ ܕܢܦܩ ܘܥܐܠ܂ ܠܝܬ ܗܘܐ ܫܠܡܐ ܡܢ ܩܕܡ ܐܠܘܨܐ܂ ܘܗܐ ܡܓܪܐ ܐܢܐ ܠܗܘܢ ܠܟܠܗܘܢ ܒܢ̈ܝ ܐܢܫܐ ܓܒܪ ܒܚܒܪܗ܂  11:80 ܡܟܝܠ ܠܐ ܗܘܝܬ ܐܝܟ ܕܒܝ̈ܘܡܬܐ ܩܕܡ̈ܝܐ܂ ܠܫܪܟܗ ܕܥܡܐ ܗܢܐ ܐܡܪ ܡܪܝܐ ܚܝܠܬܢܐ܂  21:80 ܡܛܠ ܕܙܪܥܐ ܢܗܘܐ ܒܫܠܡܐ/ܕܫܠܡܐ#3#/܂ ܘܓܦܬܐ ܬܬܠ ܦܐܪ̈ܝܗܿ܂ ܘܐܪܥܐ ܬܬܠ ܥ̈ܠܠܬܗܿ܂ ܘܫܡܝܐ ܢܬܠܘܢ ܛܠܗܘܢ܂ ܘܐܘܪܬ ܠܫܪܟܗ ܕܥܡܐ ܗܢܐ ܗܠܝܢ ܟܠܗܝܢ܂  31:80 ܐܝܟ ܕܗܘܝܬܘܢ ܠܠܘܛܬܐ ܒܥܡ̈ܡܐ ܕܒܝܬ ܝܗܘܕܐ ܘܕܒܝܬ/ܘܒܝܬ#3#/ ܐܝܣܪܝܠ܂ ܗܟܢܐ ܐܦܪܘܩܟܘܢ܂ ܘܬܗܘܘܢ ܠܒܘܪܟܬܐ܂ ܘܢܬܚ̈ܝܠܢ ܐ̈ܝܕܝܟܘܢ ܘܠܐ ܬܕܚܠܘܢ܂  41:80 ܡܛܠ ܕܗܟܢܐ ܐܡܪ ܡܪܝܐ ܚܝܠܬܢܐ܂ ܐܝܟ ܕܐܬܚܫܒܬ ܠܡܒܐܫܘ ܠܟܘܢ܂ ܟܕ ܐܪܓܙܘܢܝ ܐ̈ܒܗܝܟܘܢ ܐܡܪ ܡܪܝܐ ܚܝܠܬܢܐ ܘܠܐ ܗܦܟܬ܂  51:80 ܗܟܢܐ ܐܬܦܢܝܬ ܘܐܬܚܫܒܬ ܒܝ̈ܘܡܬܐ ܗܠܝܢ܂ ܕܐܛܐܒ ܠܐܘܪܫܠܡ ܘܠܕܒܝܬ/ܘܠܒܝܬ#2܂3#/ ܝܗܘܕܐ܂ ܠܐ ܬܕܚܠܘܢ܂  61:80 ܗܠܝܢ ܦܬ̈ܓܡܐ ܥܒܕܘ܂ ܡܠܠܘ ܩܘܫܬܐ ܐܢܫ ܥܡ ܚܒܪܗ܂ ܘܩܘܫܬܐ ܘܕܝܢܐ ܘܫܠܡܐ ܕܘܢܘ ܒܬܪ̈ܥܝܬܟܘܢ܂  71:80 ܘܐܢܫ ܥܠ/ܥܡ#3#/ ܚܒܪܗ ܒܝܫܬܐ ܠܐ ܬܬܚܫܒܘܢ ܒܠܒܟܘܢ܂ ܘܡ̈ܘܡܬܐ ܕܓ̈ܠܬܐ ܠܐ ܬܪܚܡܘܢ܂ ܡܛܠ ܕܗܠܝܢ ܟܠܗܝܢ܂ ܣܢܝܬ ܐܢܝܢ ܐܡܪ ܡܪܝܐ ܚܝܠܬܢܐ܂܀  81:80 ܘܗܘܐ ܥܠܝ ܦܬܓܡܗ ܕܡܪܝܐ ܚܝܠܬܢܐ ܠܡܐܡܪ܂  91:80 ܗܟܢܐ ܐܡܪ ܡܪܝܐ ܚܝܠܬܢܐ܂ ܨܘܡܐ ܐܪܒܝܥܝܐ ܘܨܘܡܐ ܚܡܝܫܝܐ܂ ܘܨܘܡܐ ܫܒܝܥܝܐ ܘܨܘܡܐ ܥܣܝܪܝܐ܂ ܢܗܘܘܢ ܠܕܒܝܬ ܝܗܘܕܐ ܠܕܝܨܐ ܘܠܚܕܘܬܐ܂ ܘܠܥܕܥ̈ܐܕܐ ܛܒ̈ܐ܂ ܘܩܘܫܬܐ ܘܫܠܡܐ ܪܚܡܘ܂܀  02:80 ܗܟܢܐ ܐܡܪ ܡܪܝܐ ܚܝܠܬܢܐ܂ ܡܟܝܠ ܢܐܬܘܢ ܥܡ̈ܡܐ ܝܬ̈ܒܝ ܡܕܝ̈ܢܬܐ ܣ̈ܓܝܐܬܐ܂  12:80 ܘܢܐܙܠܘܢ ܝܬ̈ܒܝ ܚܕܐ ܠܘܬ ܚܕܐ ܘܢܐܡܪܘܢ܂ ܬܘ ܢܐܙܠ ܘܢܨܠܐ ܩܕܡ ܡܪܝܐ܂ ܘܢܒܥܐ ܡܢ ܡܪܝܐ ܚܝܠܬܢܐ ܘܐܙܠ ܐܦ ܐܢܐ܂  22:80 ܘܢܐܬܘܢ/ܘܢܐܙܠܘܢ#3#/ ܥܡ̈ܡܐ ܣ̈ܓܝܐܐ ܘܥܡ̈ܡܐ ܥܫܝ̈ܢܐ܂ ܠܡܒܥܐ ܠܡܪܝܐ ܚܝܠܬܢܐ ܒܐܘܪܫܠܡ܂ ܘܠܡܨܠܝܘ ܩܕܡ ܡܪܝܐ܂܀  32:80 ܗܟܢܐ ܐܡܪ ܡܪܝܐ ܚܝܠܬܢܐ܂ ܒܝ̈ܘܡܬܐ ܗܢܘܢ ܢܐܚܕܘܢ ܥܣܪ̈ܐ ܓܒܪ̈ܝܢ ܡܢ ܟܠ ܠܫܢ̈ܝ ܥܡ̈ܡܐ܂ ܒܟܢܦܗ ܕܓܒܪܐ ܝܗܘܕܝܐ ܘܢܐܡܪܘܢ ܠܗ܂ ܢܐܙܠ ܥܡܟ܂ ܡܛܘܠ ܕܫܡܥܢ ܕܐܠܗܐ ܥܡܟܘܢ܂܀  10:90 ܦܬܓܡܗ ܕܡܪܝܐ ‍<‍ܚܝܠܬܢܐ#3#‍>‍ ܥܠ ܐܪܥܐ ܕܚܕܪܟ ܘܕܕܪܡܣܘܩ ܩܘܪܒܢܗ܂ ܡܛܠ ܕܠܡܪܝܐ ܓܠܝܢ ܒܢ̈ܝ ܐܢܫܐ܂ ܘܟܠܗܘܢ ܫܒ̈ܛܐ ܕܐܝܣܪܝܠ܂  20:90 ܐܦ ܚܡܬ ܬܬܚܡ ܒܗܿ܂ ܘܨܘܪ ܘܨܝܕܢ ܕܛܒ ܐܬܚܟܡ܂  30:90 ܘܒܢܬ ܠܗܿ ܨܘܪ ܚܣܢܐ܂ ܘܟܢܫܬ ܣܐܡܐ ܐܝܟ ܥܦܪܐ܂ ܘܕܗܒܐ ܐܝܟ ܣܝܢܐ ܕܫ̈ܘܩܐ܂  40:90 ܡܛܠ ܗܢܐ ܡܪܝܐ ܢܘܒܕܝܗܿ܂ ܘܢܪܡܐ ܒܝܡܐ ܥܘܬܪܗܿ܂ ܘܗܝ ܒܢܘܪܐ ܬܬܐܟܠ܂  50:90 ܘܬܚܙܐ ܐܫܩܠܘܢ ܘܬܕܚܠ܂ ܘܥܐܙܐ ܬܬܟܪܗ ܛܒ܂ ܘܥܩܪܘܢ ܕܒܗܬ ܠܗ ‍<‍ܡܢ#3#‍>‍ ܣܒܪܗܿ܂ ܘܢܐܒܕ ܡܠܟܐ ܡܢ ܥܐܙܐ܂ ܘܐܫܩܠܘܢ ܠܐ ܬܬܒ܂  60:90 ܘܢܬܒܘܢ ܢܘܟܪ̈ܝܐ ܒܐܫܕܘܕ ܘܐܘܒܕ ܓܐܝܘܬܗܘܢ ܕܦܠܫܬ̈ܝܐ܂  70:90 ܘܐܥܒܪ ܕܡܗܘܢ ܡܢ ܦܘܡܗܘܢ܂ ܘܛܢܦܘܬܗܘܢ ܡܢ ܒܝܬ ܫܢܝ̈ܗܘܢ܂ ܘܢܫܬܚܪܘܢ ܐܦ ܗܢܘܢ ܠܐܠܗܢ܂ ܘܢܗܘܘܢ ܐܝܟ ܪ̈ܘܪܒܢܐ ܕܝܗܘܕܐ܂ ܘܥܩܪܘܢ ܬܗܘܐ ܐܝܟ ܥܒܪܘܢ܂  80:90 ܘܐܫܪܐ ܥܠ ܒܝܬܝ ܩܝܘܡܐ ܡܢ ܕܥܒܪ ܘܡܢ ܕܬܐܒ܂ ܘܠܐ ܢܥܒܪ ܥܠܝܗܘܢ ܬܘܒ ܡܫܥܒܕܢܐ܂ ܡܛܠ ܕܗܫܐ ܚܙܝܬ ܒܥܝܢ̈ܝ܂܀  90:90 ܕܘܨܝ ܛܒ ܒܪܬ ܨܗܝܘܢ܂ ܘܩܥܝ ܒܪܬ ܐܘܪܫܠܡ܂ ܗܐ/ܕܗܐ#3#/ ܡܠܟܟܝ ܐܬܐ ܠܟܝ܂ ܙܕܝܩܐ ܘܦܪܘܩܐ ܘܡܟܝܟܐ܂ ܘܪܟܝܒ ܥܠ ܚܡܪܐ ܘܥܠ ܥܝܠܐ ܒܪ ܐܬܢܐ܂  01:90 ܘܢܘܒܕ ܡܪܟܒܬܐ ܡܢ ܐܦܪܝܡ ܘܣܘܣܝܐ ܡܢ ܐܘܪܫܠܡ܂ ܢܬܒܪ ܩܫܬܐ ܒܩܪܒܐ ܘܢܡܠܠ ܫܠܡܐ ܥܡ/ܥܠ#3#/ ܥܡ̈ܡܐ܂ ܘܢܫܠܛ/ܘܢܫܬܠܛ#3#/ ܡܢ ܝܡܐ ܠܝܡܐ܂ ܘܡܢ ܢܗܪܐ ܥܕܡܐ ܠܣ̈ܘܦܝܗܿ ܕܐܪܥܐ܂  11:90 ܘܐܦ ܐܢܬ ܒܕܡܐ ܕܕܝܬܩܐ ܕܝܠܟ܂ \ܫܪܝܬ ܐܣܝܪ̈ܐ /ܫܪܐ ܐܢܬ ܠܐܣܝܪ̈ܐ#3#/ ܡܢ ܓܘܒܐ ܕܠܝܬ ܒܗ ܡ̈ܝܐ܂  21:90 ܬܒܘ ܒܚܣܢܐ ܐܣܝܪ̈ܐ ܕܟܢܘܫܬܐ܂ ܘܚܠܦ \ܚܕ ܝܘܡ /ܝܘܡܐ ܚܕ#3#/ ܬܪ̈ܝܢ ܦܪܥ ܐܢܐ ܠܟܘܢ܂  31:90 ܡܛܠ ܕܡܬܚܬ ܩܫܬܝ ܥܠ ܝܗܘܕܐ ܘܡܠܝܬ ܥܠ ܐܦܪܝܡ܂ ܘܫܕܝܬ ܒܢܝܟܝ ܨܗܝܘܢ ܥܠ ܒܢܝܟܝ ܝܘܢ܂ ܘܥܒܕܬܟ ܐܝܟ ܣܝܦܐ ܕܓܢܒܪ̈ܐ܂  41:90 ܘܡܪܝܐ ܥܠܝܗܘܢ ܢܬܓܠܐ܂ ܘܢܦܘܩ ܓܐܪܗ ܐܝܟ ܒܪܩܐ܂ ܘܡܪܐ ܡܪ̈ܘܬܐ ܢܩܪܐ ܒܩܪܢܐ܂ ܘܢܐܙܠ ܒܥܠܥܠܐ ܠܬܝܡܢܐ܂  51:90 ܘܡܪܝܐ ܚܝܠܬܢܐ ܢܓܢ ܥܠܝܗܘܢ܂ ܘܢܐܟܠܘܢ ܘܢܟܒܫܘܢ ܟܐ̈ܦܐ ܒܩܠܥܐ܂ ܘܢܫܬܘܢ ܕܠܘܚܝܐ ܐܝܟ ܚܡܪܐ܂ ܘܢܬܡܠܘܢ ܐܝܟ ܡܙܓܐ܂ ܘܐܝܟ ܙܘܝܬܐ ܕܡܕܒܚܐ܂  61:90 ܘܢܦܪܘܩ ܐܢܘܢ ܡܪܝܐ ܐܠܗܗܘܢ ܒܝܘܡܐ ܗܿܘ ܠܥܡܗ ܐܝܟ ܥܢܐ܂ ܡܛܠ ܕܟܐ̈ܦܐ ܗ̈ܘܝ ܩܕܝܫ̈ܬܐ ܕܫ̈ܕܝܢ ܗ̈ܘܝ ܒܐܪܥܗܿ܀  71:90 ܡܐ ܛܒ ܘܡܐ ܫܦܝܪ ܥܒܘܪܐ ܠܓܕܘ̈ܕܐ܂ ܘܚܡܪܐ ܡܒܣܡ ܒ̈ܬܘܠܬܐܿ܀  10:01 ܫܐܠܘ ܡܛܪܐ ܡܢ ܡܪܝܐ ܒܙܒܢܐ ܠܩܝܫܝܐ܂ ܘܡܪܝܐ ܥܒܕ ܪ̈ܣܝܣܐ܂ ܘܡܛܪܐ ܒܟܝܪܝܐ ܢܬܠ ܠܟܘܢ܂ ܕܢܪܒܐ ܥܣܒܐ ܒܕܒܪܐ܂  20:01 ܡܛܠ ܕܝܕܘ̈ܥܐ ܡܠܠܘ ܥܘܠܐ܂ ܘܩܨ̈ܘܡܐ ܚܙܘ ܕܓܠܘܬܐ܂ ܘܚ̈ܠܡܐ ܕܓ̈ܠܐ ܡܠܠܘ܂ ܘܒܝܐܘ ܒܣܪܝܩܘܬܐ܂ ܡܛܠ ܗܢܐ ܫܩܠܘ ܐܝܟ ܥܢܐ܂ ܘܐܬܡܟܟܘ ܕܠܝܬ ܠܗܘܢ ܪܥܝܐ܂  30:01 ܥܠ ܪ̈ܥܘܬܐ ܐܬܚܡܬ ܪܘܓܙܝ܂ ܘܠܓܙܪ̈ܐ ܐܦܩܘܕ ܡܛܠ ܕܦܩܕ ܡܪܝܐ ܚܝܠܬܢܐ ܠܓܙܪܗ ܠܕܒܝܬ ܝܗܘܕܐ܂ ܘܥܒܕ ܐܢܘܢ ܐܝܟ ܣܘܣܝܐ ܕܙܗܐ ܒܩܪܒܐ܂  40:01 ܡܢܗܘܢ ܙܘܝܬܐ ܘܡܢܗܘܢ ܣܟܬܐ܂ ܘܡܢܗܘܢ ܩܫܬܐ ܒܩܪܒܐ܂ ܘܡܢܗܘܢ ܢܦܩܘܢ ܟܠܗܘܢ ܫ̈ܠܝܛܢܝܗܘܢ ܐܝܟ ܚܕܐ܂  50:01 ܘܢܗܘܘܢ ܐܝܟ ܓܒܪ̈ܐ ܕܕܝܫܝܢ ܣܝܢܐ ܒܫ̈ܘܩܐ܂ ܒܩܪܒܐ ܢܬܟܬܫܘܢ܂ ܡܛܠ ܕܡܪܝܐ ܥܡܗܘܢ܂ ܘܢܒܗܬܘܢ ܪ̈ܟܒܝ ܪ̈ܟܫܐ܂  60:01 ܘܐܚܝܠ ܠܕܒܝܬ ܝܗܘܕܐ܂ ܘܐܦܪܘܩ ܠܕܒܝܬ ܝܘܣܦ ܘܐܦܢܐ ܐܢܘܢ܂ ܡܛܠ ܕܡܪܚܡ ܐܢܐ ܥܠܝܗܘܢ܂ ܘܢܗܘܘܢ ܐܝܟ ܕܠܐ ܛܥܝܬ ܐܢܘܢ܂ ܡܛܠ ܕܐܢܐ ܡܪܝܐ ܐܠܗܐ ܐܥܢܐ ܐܢܘܢ܂  70:01 ܘܢܗܘܘܢ ܐܝܟ ܓܢܒܪ̈ܐ ܕܐܦܪܝܡ܂ ܘܢܚܕܐ ܠܒܗܘܢ ܐܝܟ ܕܡܢ ܚܡܪܐ܂ ܘܒ̈ܢܝܗܘܢ ܢܚܙܘܢ ܘܢܚܕܘܢ܂ ܘܢܪܘܙ ܠܒܗܘܢ ܒܡܪܝܐ܂  80:01 ܐܫܪܩ ܠܗܘܢ ܘܐܟܢܫ ܐܢܘܢ܂ ܡܛܠ ܕܦܪܩ ܐܢܐ ܠܗܘܢ܂ ܘܢܣܓܘܢ ܐܝܟ ܕܣ̈ܓܝܐܝܢ ܗܘܘ܂  90:01 ܘܐܙܪܘܥ ܐܢܘܢ ܒܥܡ̈ܡܐ܂ ܘܒܐܬܪ̈ܘܬܐ ܪ̈ܚܝܩܐ ܢܫܒܚܘܢܢܝ܂ ܘܢܬܪܣܘܢ ܠܒ̈ܢܝܗܘܢ ܘܢܗܦܟܘܢ܂  01:01 ܘܐܗܦܟ ܐܢܘܢ ܡܢ ܐܪܥܐ ܕܡܨܪܝܢ܂ ܘܡܢ ܐܬܘܪ ܐܟܢܫ ܐܢܘܢ܂ ܘܠܐܪܥܐ ܕܓܠܥܕ ܘܠܠܒܢܢ/ܘܕܠܒܢܢ#3#/ ܐܝܬܐ ܐܢܘܢ܂ ܘܠܐ ܢܡ̈ܠܝܢ ܠܗܘܢ܂  11:01 ܘܢܥܒܪ ܒܝܡܐ ܐܘܠܨܢܐ܂ ܘܢܗܦܟ ܒܝܡܐ ܓ̈ܠܠܐ܂ ܘܢܒܗܬܘܢ ܟܠܗܘܢ ܥܘܡܩ̈ܘܗܝ/ܥܡܘܪ̈ܘܗܝ#3#/ ܕܢܗܪܐ܂ ܘܬܒܛܠ ܓܐܝܘܬܗ ܕܐܬܘܪܝܐ ܘܫܘܠܛܢܗ ܕܡܨܪܝܐ ܢܥܒܪ܂  21:01 ܘܐܚܝܠ ܐܢܘܢ ܒܡܪܝܐ܂ ܘܠܫܡܗ ܢܣܒܪܘܢ ܐܡܪ ܡܪܝܐ܂܀  10:11 ܦܬܚ ܠܒܢܢ ܬܪ̈ܥܝܟ܂ ܘܬܐܟܘܠ ܢܘܪܐ ܠܐܪ̈ܙܝܟ܂  20:11 ܢܝܠܠ ܫܪܘܝܢܐ ܡܛܠ ܕܢܦܠ ܐܪܙܐ܂ ܘܥܫܝ̈ܢܐ ܐܬܒܙܙܘ܂ ܢܝܠܠܘܢ ܒ̈ܠܘܛܐ ܕܒܝܫܢ܂ ‍<‍ܡܛܠ#3#‍>‍ ܕܢܦܠ ܥܒܐ ܥܫܝܢܐ܂  30:11 ܩܠܐ ܕܝܠܠܬܐ ܕܪ̈ܥܘܬܐ܂ ܕܐܬܒܙܬ ܪܒܘܬܗܘܢ܂ ܩܠܐ ܕܐܪ̈ܝܘܬܐ ܕܢܗܡܝܢ܂ ܕܐܬܒܙܙ ܥܘܫܢܗ ܕܝܘܪܕܢܢ܂  40:11 ܗܟܢܐ ܐܡܪ ‍<‍ܠܝ#3#‍>‍ ܡܪܝܐ ܐܠܗܝ܂ ܪܥܝ ܠܥܢܐ ܩܛܝܢܬܐ/ܩܛܝܠܬܐ#5#/܂  50:11 ܕܙܒ̈ܘܢܝܗܝܢ ܩܛܠܝܢ ܠܗܝܢ ܘܠܐ ܡܬܚܝܒܝܢ܂ ܘܡܙܒ̈ܢܢܝܗܝܢ ܐܡܪܝܢ܂ ܒܪܝܟ ‍<‍ܗܘ#3#‍>‍ ܡܪܝܐ ܕܐܥܬܪܢ܂ ܘܪ̈ܥܘܬܗܝܢ ܠܐ ܚܝܣܝܢ ܥܠܝܗܘܢ܂  60:11 ܡܛܠ ܕܠܐ ܚܐܣ ܐܢܐ ܬܘܒ ܥܠ ܥܡܘܪ̈ܝܗܿ ܕܐܪܥܐ ܐܡܪ ܡܪܝܐ܂ ܘܗܐ ܡܫܠܡ ܐܢܐ ܠܗܘܢ ܠܒܢ̈ܝ ܐܢܫܐ܂ ܐܢܫ ܒܝܕ ܚܒܪܗ ܘܒܝܕ ܡܠܟܗ܂ ܘܢܦܠܓܘܢܗ ܠܐܪܥܐ܂ ܘܠܐ ܐܦܨܝܗܿ ܡܢ ܐ̈ܝܕܝܗܘܢ܂  70:11 ܘܪܥܝܬ ܠܥܢܐ ܩܛܝܢܬܐ/ܩܛܝܠܬܐ#5#/ ܡܛܠ ܟܢܫܐ ܕܥܢܐ܂ ܘܢܣܒܬ ܠܝ ܬܪ̈ܝܢ ܚܘܛܪ̈ܝܢ܂ ܠܚܕ ܩܪܝܬ ܒܣܝܡܐ ܘܠܐܚܪܢܐ ܚܒܠܐ܂ ܘܪܥܝܬ ܠܥܢܐ ‍<‍ܩܛܝܢܬܐ#2܂3#‍>‍܂  80:11 ܘܐܘܒܕܬ ܬܠܬܐ ܪ̈ܥܘܬܐ ܒܝܪܚܐ ܚܕ܂ ܘܡܐܢܬ ܢܦܫܝ ܒܗܘܢ܂ ܘܐܦ ܢܦܫܬ̈ܗܘܢ ܥܘ̈ܝ ܥܠܝ܂  90:11 ܘܐܡܪܬ ܕܠܐ ܐܪܥܝܟܘܢ܂ ܕܡܝܬܐ ܬܡܘܬ܂ ܘܕܐܒܕܐ ܬܐܒܕ܂ ܘܐܝܕܐ ܕܡܫܬܚܪܐ ܬܐܟܘܠ ܒܣܪܐ ܕܚܒܪ̈ܬܗܿ܂  01:11 ܘܢܣܒܬ ܚܘܛܪܝ ܒܣܝܡܐ ܘܬܒܪܬܗ܂ ܕܢܒܛܠ ܩܝܡܐ ܕܐܩܝܡܬ ܥܡ/ܥܠ#3#/ ܟܠܗܘܢ ܥܡ̈ܡܐ܂  11:11 ܘܒܛܠ ܒܝ ܒܝܘܡܐ ܗܿܘ܂ ܘܝܕܥܘ ܡܟܝ̈ܟܐ ܕܥܢܐ ܕܢܛܪܝܢ/ܕܢܛܝܪܝܢ#3#/ ܗܘܘ ܠܝ܂ ܕܦܬܓܡܗ ܗܘ/ܗܘܐ#3#/ ܕܡܪܝܐ܂  21:11 ܘܐܡܪܬ ܠܗܘܢ܂ ܐܢ ܫܦܝܪ ܒܥܝ̈ܢܝܟܘܢ܂ ܗܒܘ ܠܝ ܐܓܪܝ܂ ܐܘ ܛܠܡܝܢ ܐܢܬܘܢ ܠܝ܂ ܘܬܩܠܘܗܝ ܠܐܓܪܝ ܬܠܬܝܢ/ܕܬܠܬܝܢ#3#/ ܕܟܣܦܐ܂  31:11 ܘܐܡܪ ܠܝ ܡܪܝܐ܂ ܐܪܡܝܗܝ ܒܝܬ ܓܙܐ܂ ܫܘܒܚܐ ܕܐܝܩܪܐ ܕܐܘܩܪܬ/ܕܐܘܒܕܬ#3#/ ܡܢܗܘܢ܂ ܘܢܣܒܬ ܬܠܬܝܢ/ܠܬܠܬܝܢ#3#/ ܕܟܣܦܐ܂ ܘܐܪܡܝܬ ܐܢܘܢ ܒܝܬ ܓܙܐ ܒܒܝܬܗ ܕܡܪܝܐ܂  41:11 ܘܬܒܪܬ ܠܚܒܠܐ ܚܘܛܪܝ ܐܚܪܢܐ܂ ܕܐܒܛܠ ܐܘܝܘܬܐ ܕܐܝܬ ܗܘܬ ܒܝܬ ܝܗܘܕܐ ܠܐܝܣܝܪܠ܂  51:11 ܘܐܡܪ ܠܝ ܡܪܝܐ܂ ܬܘܒ ܣܒ ܠܟ ܡܐ̈ܢܐ ܕܪܥܝܐ ܒܘܪܐ܂  61:11 ܡܛܠ ܕܗܐ ܐܢܐ ܡܩܝܡ ܐܢܐ ܪܥܝܐ ܒܐܪܥܐ܂ ܕܐ̈ܒܕܢ ܠܐ ܢܦܩܘܕ܂ ܘܕܛܥ̈ܝܢ ܠܐ ܢܒܥܐ܂ ܘܕܬܒܝܪ̈ܢ ܠܐ ܢܥܨܘܒ܂ ܘܕܟܪ̈ܝܗܢ ܠܐ ܢܐܣܐ܂ ܘܕܩܝ̈ܡܢ ܠܐ ܢܬܪܣܐ܂ ܘܒܣܪܐ ܕܫܡܝ̈ܢܬܐ ܢܐܟܘܠ܂ ܘܟܪ̈ܥܝܗܘܝܢ ܢܥܪܩ܂  71:11 ܐܘ ܪܥܝܐ ܒܘܪܐ܂ ܕܫܒܩܬ ܥܢܐ ܥܠ ܕܪܥܟ ܘܥܠ ܥܝܢܟ ܕܝܡܝܢܐ܂ ܕܪܥܟ ܕܝܡܝܢܐ ܢܐܒܫ܂ ܘܥܝܢܟ ܕܝܡܝܢܐ ܬܣܡܐ܂܀  10:21 ܚܙܘܐ ܕܦܬܓܡ̈ܘܗܝ ܕܡܪܝܐ ܥܠ ܐܝܣܪܝܠ܂ ܐܡܪ ܡܪܝܐ ܕܡܬܚ ܫܡܝܐ ܘܐܬܩܢ ܫܬܐ̈ܣܝܗܿ ܕܐܪܥܐ܂ ܘܒܪܐ ܪܘܚܗ ܕܒܪܢܫܐ ܒܓܘܗ܂  20:21 ܗܐ ܐܢܐ ܥܒܕ ܐܢܐ ܠܗܿ ܠܐܘܪܫܠܡ܂ ܬܪܥܐ ܕܪܥܠܐ ܠܟܠܗܘܢ ܥܡ̈ܡܐ ܕܚܕܝܪ̈ܝܢ/ܕܚܕܪ̈ܝܢ#3#/ ܠܗܿ܂ ܐܦ ܥܠ ܝܗܘܕܐ ܢܗܘܐ ܐܘܠܨܢܐ ܥܡ ܐܘܪܫܠܡ܂  30:21 ܘܢܗܘܐ ܒܗ ܒܝܘܡܐ ܗܿܘ܂ ܐܥܒܕܝܗܿ ܠܐܘܪܫܠܡ ܟܐܦܐ ܕܕܝܫܐ ܠܟܠܗܘܢ ܥܡ̈ܡܐ܂ ܘܟܠܗܘܢ ܕܝܘܫ̈ܝܗܿ ܡܣܬܪܛܘ ܢܣܬܪܛܘܢ܂ ܘܢܬܟܢܫܘܢ ܥܠܝܗܿ ܟܠܗܘܢ ܥܡ̈ܡܐ ܕܐܪܥܐ܂  40:21 ܒܗ ܒܝܘܡܐ ܗܿܘ ܐܡܪ ܡܪܝܐ܂ ܐܡܚܐ ܠܟܠܗܘܢ ܪ̈ܟܫܐ ܒܬܡܗܐ܂ ܘܪ̈ܟܒܝܗܘܢ ܒܬܘܪܐ܂ ܘܥܠ ܕܒܝܬ ܝܗܘܕܐ ܐܦܬܚ ܥܝܢ̈ܝ܂ ܘܟܠܗܘܢ ܪ̈ܟܫܐ ܕܥܡ̈ܡܐ ܐܡܚܐ ܒܥܘܪܐ܂  50:21 ܘܢܐܡܪܘܢ ܪ̈ܘܪܒܢܐ ܕܝܗܘܕܐ ܒܠܒܗܘܢ܂ ܥܫܢܘ ܡܢܢ ܥܡܘܪ̈ܝܗܿ ܕܐܘܪܫܠܡ܂ ܒܡܪܝܐ ܚܝܠܬܢܐ ܐܠܗܗܘܢ܂  60:21 ܒܗ ܒܝܘܡܐ ܗܿܘ܂ ܐܥܒܪ ܠܪ̈ܘܪܒܢܐ ܕܝܗܘܕܐ܂ ܐܝܟ ܓܡܘܪܬܐ ܕܢܘܪܐ ܒܩܝܣ̈ܐ܂ ܘܐܝܟ ܠܡܦܐܕܐ ܕܢܘܪܐ ܒܚܒܬܐ܂ ܘܢܐܟܠܘܢ ܠܝܡܝܢܐ ܘܠܣܡܠܐ܂ ܠܟܠܗܘܢ ܥܡ̈ܡܐ ܕܚܕܝܪ̈ܝܢ ܠܗܘܢ܂ ܘܬܬܒ ܐܘܪܫܠܡ ܬܘܒ ܒܕܘܟܬܗܿ ܒܐܘܪܫܠܡ܂  70:21 ܘܢܦܩܘܕ ܡܪܝܐ ܠܡܫܟܢܐ ܕܝܗܘܕܐ ܐܝܟ ܕܡܢ ܠܘܩܕܡ܂ ܡܛܘܠ ܕܠܐ ܬܣܓܐ ܬܫܒܘܚܬܐ ܕܒܝܬ ܕܘܝܕ܂ ܘܬܫܒܘܚܬܐ ܕܥܡܘܪ̈ܝܗܿ ܕܐܘܪܫܠܡ ܥܠ ܕܒܝܬ ܝܗܘܕܐ܂  80:21 ܒܗ ܒܝܘܡܐ ܗܿܘ܂ ܢܓܢ ܡܪܝܐ ܥܠ ܥܡܘܪ̈ܝܗܿ ܕܐܘܪܫܠܡ܂ ܘܢܗܘܐ ܟܪܝܗܐ ܕܒܗܘܢ ܒܝܘܡܐ ܗܿܘ܂ ܐܝܟ ܕܘܝܕ܂ ܘܒܝܬ/ܘܕܒܝܬ#3#/ ܕܘܝܕ ܐܝܟ ܐܠܗܐ܂ ܐܝܟ ܡܠܐܟܗ ܕܡܪܝܐ ܕܩܕܡܝܗܘܢ܂܀܀  90:21 ܘܢܗܘܐ ܒܗ ܒܝܘܡܐ ܗܿܘ ‍<‍ܐܡܪ ܡܪܝܐ#2#‍>‍܂ ܐܒܥܐ ܠܡܘܒܕܘ ܠܟܠܗܘܢ ܥܡ̈ܡܐ ܕܐܬܝܢ ܥܠ ܐܘܪܫܠܡ܂  01:21 ܘܐܫܘܕ ܥܠ ܕܒܝܬ ܕܘܝܕ ܘܥܠ ‍<‍ܟܠܗܘܢ#2܂3#‍>‍ ܥܡܘܪ̈ܝܗܿ ܕܐܘܪܫܠܡ܂ ܪܘܚܐ ܕܪܘܚܦܐ ܘܕܪ̈ܚܡܐ܂ ܘܢܚܘܪܘܢ \ܠܘܬܝ ܒܡܿܢ /ܠܘܬ ܡܿܢ#3#/ ܕܕܩܪܘ܂ ܘܢܪܩܕܘܢ ܥܠܘܗܝ ܐܝܟ ܕܡܪܩܕܝܢ ܥܠ ܝܚܝܕܐ܂ ܘܢܬܬܒܪܘܢ ܥܠܘܗܝ ܐܝܟ ܕܡܬܬܒܪܝܢ ܥܠ ܒܘܟܪܐ܂܀  11:21 ܒܗ ܒܝܘܡܐ ܗܿܘ܂ ܬܣܓܐ ܡܪܩܘܕܬܐ ܒܐܘܪܫܠܡ܂ ܐܝܟ ܡܪܩܘܕܬܐ ܕܒܪ ܐܡܘܢ ܕܒܦܩܥܬ ܡܓܕܘ܂  21:21 ܘܬܪܩܕ ܐܪܥܐ ܫܪ̈ܒܢ ܫܪ̈ܒܢ ܐܝܟ ܚܕܐ܂ ܫܪܒܬܐ ܕܒܝܬ ܕܘܝܕ ܐܟܚܕܐ ܘܢܫܝ̈ܗܘܢ ܐܟܚܕܐ܂ ܫܪܒܬܐ ܕܒܝܬ ܢܬܢ/ܫܡܥܘܢ#3#/ ܐܟܚܕܐ ܘܢܫܝ̈ܗܘܢ ܐܟܚܕܐ܂  31:21 ܫܪܒܬܐ ܕܒܝܬ ‍<‍ܠܘܝ ܐܟܚܕܐ ܘܢܫ̈ܝܗܘܢ ܐܟܚܕܐ ܫܪܒܬܐ ܕܒܝܬ#5#‍>‍ ܫܡܥܘܢ/ܢܬܢ#3#/ ܐܟܚܕܐ ܘܢܫܝ̈ܗܘܢ ܐܟܚܕܐ܂  41:21 ܟܠܗܝܢ ܫܪ̈ܒܬܐ ܕܐܫܬܚܪ܂ ܢܪ̈ܩܕܢ ܫܪ̈ܒܢ ܫܪ̈ܒܢ ܐܟܚܕܐ ܘܢܝܫ̈ܝܗܘܢ ܐܟܚܕܐܿ܀  10:31 ܒܗ ܒܝܘܡܐ ܗܿܘ܂ ܢܗܘܐ ܡܒܘܥܐ ܕܡܬܦܬܚ ܠܕܒܝܬ ܕܘܝܕ ܘܠܥܡܘܪ̈ܝܗܿ ܕܐܘܪܫܠܡ܂ ܠܪܣܣܐ ܘܠܬܕܟܝܬܐ܂  20:31 ܒܗ ܒܝܘܡܐ ܗܿܘ ܐܡܪ ܡܪܝܐ ܚܝܠܬܢܐ܂ ܐܘܒܕ ܫܡܐ ܕܦܬܟܪ̈ܐ ܡܢ ܐܪܥܐ܂ ܘܬܘܒ ܠܐ ܢܬܕܟܪܘܢ܂ ܘܐܥܒܪ ܡܢ ܐܪܥܐ ܢܒ̈ܝܐ ܕܓ̈ܠܐ ܘܪ̈ܘܚܐ ܛܢ̈ܦܬܐ܂  30:31 ܘܐܢ ܬܘܒ ܢܬܢܒܐ ܓܒܪܐ܂ ܢܐܡܪܘܢ ܠܗ ܐܒܘܗܝ ܘܐܡܗ ܠܐ ܬܚܐ܂ ܡܛܠ ܕܕܓܠܘܬܐ ܡܠܠܬ ܒܫܡܗ ܕܡܪܝܐ܂ ܘܢܐܣܪܘܢܗ ܐܒܘܗܝ ܘܐܡܗ ܕܝܠܕܘܗܝ ܡܐ ܕܐܬܢܒܝ܂  40:31 ܒܗ ܒܝܘܡܐ ܗܿܘ܂ ܢܒܗܬܘܢ ܢܒ̈ܝܐ ܕܓ̈ܠܐ ܐܢܫ ܡܢ ܚܙܘܐ ܕܢܒܝܘܬܗ܂ ܘܠܐ ܢܬܟܒܢܘܢ ܡܫ̈ܟܐ ܕܣܥܪܐ ܡܛܠ ܕܟܕܒܘ܂  50:31 ܘܢܐܡܪ ܠܐ ܗܘܝܬ ܢܒܝܐ܂ ܐܠܐ ܓܒܪܐ ܐܢܐ ܕܦܠܚ ܒܐܪܥܐ/ܐܪܥܐ#3#/܂ ܘܒܪܢܫܐ ܐܛܢܢܝ ܡܢ ܛܠܝܘܬܝ܂  60:31 ܘܢܐܡܪܘܢ ܠܗ܂ ܡܢܐ ܐܢܝܢ ܗܠܝܢ ܡܚ̈ܘܬܐ ܕܒܐ̈ܝܕܝܟ܂ ܘܢܐܡܪ ܗܠܝܢ ܡܚ̈ܘܬܐ ܕܒܠܥܬ ܒܝܬ/ܡܢ#3#/ ܪ̈ܚܡܝ܂  70:31 ܣܝܦܐ ܐܬܬܥܝܪ ܥܠ ܪܥܝܐ ܕܝܠܝ܂ ܘܥܠ ܓܒܪܐ ܪܚܡܝ ܐܡܪ ܡܪܝܐ ܚܝܠܬܢܐ܂ ܡܚܝ ܠܪܥܝܐ ܘܬܬܒܕܪ ܥܢܗ܂ ܘܐܗܦܟ ܐܝܕܝ ܥܠ ܥ̈ܠܢܐ܂  80:31 ܘܢܗܘܐ ܒܟܠܗܿ ܐܪܥܐ ܐܡܪ ܡܪܝܐ܂ ܘܬܪ̈ܬܝܢ ܡ̈ܢܘܢ ܕܒܗܿ ܢܣܘܦܘܢ ܘܢܐܒܕܘܢ܂ ܘܬܘܠܬܐ ܢܫܬܚܪ ܒܗܿ܂  90:31 ܘܐܥܠܝܘܗܝ ܠܬܘܠܬܐ ܕܐܫܬܚܪ ܒܢܘܪܐ܂ ܘܐܨܪܘܦ ܐܢܘܢ ܐܝܟ ܕܨܪܦܝܢ ܠܣܐܡܐ܂ ܘܐܒܚܘܪ ܐܢܘܢ ܐܝܟ ܕܒܚܪܝܢ ܠܕܗܒܐ܂ ܗܘ ܢܩܪܐ ܒܫܡܝ ܘܐܢܐ ܐܥܢܝܘܗܝ܂ ܘܐܡܪ ܕܗܢܐ/ܗܢܐ#2#/ ܗܘ ܥܡܝ܂ ܘܗܘ ܢܐܡܪ ܡܪܝܐ ܐܠܗܝ܂  10:41 ܗܐ ܝܘܡܐ ܕܡܪܝܐ ܐܬܐ܂ ܘܬܬܦܠܓ ܒܙܬܟܝ ܒܟܝ܂  20:41 ܘܐܟܢܫ ܠܟܠܗܘܢ ܥܡ̈ܡܐ ܠܐܘܪܫܠܡ ܠܩܪܒܐ܂ ܘܬܬܚܕ ܡܕܝܢܬܐ܂ ܘܢܬܒܙܘܢ ܒܬ̈ܐ ܘܢܫ̈ܐ ܢܨܛ̈ܥܪܢ܂ ܘܢܦܘܩ ܦܠܓܗܿ ܕܡܕܝܢܬܐ ܒܫܒܝܐ܂ ܘܦܠܓܗ ܕܥܡܐ ܠܐ ܢܐܒܕ ܡܢ ܡܕܝܢܬܐ܂  30:41 ܘܢܦܘܩ ܡܪܝܐ ܘܢܬܟܬܫ ܥܡ ܥܡ̈ܡܐ ܗܢܘܢ܂ ܐܝܟ ܝܘܡܐ ܕܐܬܟܬܫ ܒܝܘܡܐ ܕܩܪܒܐ܂  40:41 ܘܢܩ̈ܘܡܢ ܪ̈ܓܠܘܗܝ ܥܠ ܛܘܪܐ ܕܙܝ̈ܬܐ܂ ܕܠܘܩܒܠ/ܠܘܩܒܠ#3#/ ܐܘܪܫܠܡ ܒܡܕܢܚܝܗܿ/ܒܡܕܢܚܗܿ#3#/܂ ܘܢܬܦܠܓ ܛܘܪܐ ܕܙܝ̈ܬܐ܂ ܦܠܓܗ ܠܡܕܢܚܐ ܘܦܠܓܗ ܠܡܥܪܒܐ܂ ܘܢܗܘܐ ܒܗ ܢܚܠܐ ܕܛܒ ܪܒ/ܪܡ#3#/܂ ܘܢܫܬܒܩ ܦܠܓܗ ܕܛܘܪܐ ܠܓܪܒܝܐ ܘܦܠܓܗ ܠܬܝܡܢܐ܂  50:41 ܘܬܥܪܩܘܢ ܠܢܚܠܐ ܕܛܘܪ̈ܐ܂ ܡܛܠ ܕܢܡܛܐ ܢܚܠܗܘܢ ܕܛܘܪ̈ܐ ܠܐܘܠܨܢܐ܂ ܘܬܥܪܩܘܢ ܐܝܟ ܕܥܪܩܬܘܢ ܡܢ ܩܕܡ ܙܘܥܐ܂ ܕܗܘܐ ܒܝ̈ܘܡܘܗܝ ܕܥܘܙܝܐ ܡܠܟܐ ܕܝܗܘܕܐ܂ ܘܢܥܘܠ ܡܪܝܐ ܐܠܗܝ ܘܟܠܗܘܢ ܩܕܝܫ̈ܘܗܝ ܥܡܗ܂܀܀  60:41 ܒܗ ܒܝܘܡܐ ܗܿܘ܂ ܠܐ ܢܗܘܐ ܢܘܗܪܐ܂ ܐܠܐ ܥܪܝܐ ܘܓܠܝܕܐ܂  70:41 ܘܢܗܘܐ ܝܘܡܐ ܚܕ܂ ܘܝܘܡܐ ܗܿܘ ܢܬܝܕܥ ܠܡܪܝܐ܂ ܠܐ ܠܠܝܐ ܘܠܐ ܐܝܡܡܐ܂ ܘܠܥܕܢ ܪܡܫܐ ܢܗܘܐ ܢܘܗܪܐ܂  80:41 ܒܗ ܒܝܘܡܐ ܗܿܘ܂ ܢܦܩܘܢ ܡ̈ܝܐ ܚܝ̈ܐ ܡܢ ܐܘܪܫܠܡ܂ ܦܠܓܗܘܢ ܠܝܡܐ ܡܕܢܚܝܐ܂ ܘܦܠܓܗܘܢ ܠܝܡܐ ܡܥܪܒܝܐ܂ ܩܝܛܐ ܘܣܬܘܐ܂  90:41 ܘܢܗܘܐ ܡܪܝܐ ܡܠܟܐ ܥܠ ܟܠܗܿ ܐܪܥܐ܂ ܒܗ ܒܝܘܡܐ ܗܿܘ܂ ܢܗܘܐ ܡܪܝܐ ܚܕ܂ ܘܫܡܗ ܚܕ܂  01:41 ܘܢܚܕܪܝܗܿ ܠܟܘܠܗܿ ܐܪܥܐ ܐܝܟ ܦܩܥܬܐ܂ ܕܡܢ/ܡܢ#3#/ ܓܒܥ ܘܥܕܡܐ ܠܪܡܘܢ ܕܒܬܝܡܢܝܗܿ/ܕܒܬܝܡܢܗܿ#3#/ ܕܐܘܪܫܠܡ܂ ܘܬܬܪܝܡ ܘܬܬܒ ܒܕܘܟܬܗܿ܂ ܡܢ ܬܪܥܐ/ܐܪܥܐ#3#/ ܕܒܢܝܡܝܢ܂ ܘܥܕܡܐ ܠܐܬܪܐ/ܠܐܬܪܐ#3#/ ܕܬܪܥܐ ܩܕܡܝܐ܂ ܘܥܕܡܐ ܠܬܪܥܐ ܕܙܘܝܬܐ܂ ܘܡܢ ܡܓܕܠܐ ܕܚܢܢܐܝܠ܂ ܘܥܕܡܐ ܠܡܥܨܪܬܐ ܕܡܠܟܐ܂  11:41 ܢܬܒܘܢ ܒܗܿ܂ ܘܬܘܒ ܚܪܡܐ/ܚܪܒܐ#3#/ ܠܐ ܢܗܘܐ܂ ܘܬܬܒ ܐܘܪܫܠܡ ܒܫܠܝܐ܂  21:41 ܘܗܕܐ ܬܗܘܐ ܡܚܘܬܐ ܕܢܡܚܐ ܡܪܝܐ ܠܟܠܗܘܢ ܥܡ̈ܡܐ ܕܡܬܚܝܠܝܢ ܥܠ ܐܘܪܫܠܡ܂ ܢܬܡܣܐ ܒܣܪܗܘܢ ܟܕ ܩܝܡܝܢ ܥܠ ܪ̈ܓܠܝܗܘܢ܂ ܘܥܝܢ̈ܝܗܘܢ ܢܬܡܣ̈ܝܢ ܒܕܘܟܝܬ̈ܗܝܢ܂ ܘܠܫܢܗܘܢ ܢܬܡܣܐ ܒܦܘܡܗܘܢ܂܀  31:41 ܒܗ ܒܝܘܡܐ ܗܿܘ܂ ܬܗܘܐ ܒܗܘܢ ܬܘܗܬܐ ܪܒܬܐ ܕܡܪܝܐ܂ ܘܢܐܚܕܘܢ ܐܢܫ ܠܚܒܪܗ܂ ܘܬܕܒܩ ܐܝܕܗ ܒܐܝܕܐ ܕܚܒܪܗ܂  41:41 ܘܐܦ ܝܗܘܕܐ ܢܬܟܬܫ ܒܐܘܪܫܠܡ܂ ܘܢܟܢܫ ܩܢܝܢܐ ܕܟܠܗܘܢ ܥܡ̈ܡܐ ܕܚܕܝܪ̈ܝܢ ܠܗܿ܂ ܕܗܒܐ ܘܣܐܡܐ܂ ܘܢܚ̈ܬܐ ܕܛܒ ܣ̈ܓܝܐܝܢ܂  51:41 ܘܗܟܢܐ ܬܗܘܐ ܡܚܘܬܐ ܕܣܘܣܝܐ ܘܕܟܘܕܢܝܐ܂ ܘܕܓܡܠܐ ܘܕܚܡܪܐ܂ ܘܕܟܘܠܗܿ ܒܥܝܪܐ ܕܬܗܘܐ ܒܡܫܪ̈ܝܬܐ ܗܠܝܢ܂ ܐܝܟ ܡܚܘܬܐ ܗܕܐ܂  61:41 ܘܢܗܘܐ ܟܠ ‍<‍ܡܿܢ#2܂3#‍>‍ ܕܡܫܬܚܪ ܡܢ ܟܠܗܘܢ ܥܡ̈ܡܐ ܕܐܬܝܢ ܥܠ ܐܘܪܫܠܡ܂ ܢܣܩܘܢ ܡܢ ܫܢܐ ܠܫܢܐ܂ ܠܡܣܓܕ \ܠܡܠܟܐ ܡܪܝܐ /ܠܡܪܝܐ#3#/ ܚܝܠܬܢܐ܂ ܘܠܡܥܒܕ ܥܕܥܐܕܐ ܕܡ̈ܛܠܠܐ܂  71:41 ܘܢܗܘܐ ܡܿܢ ܕܠܐ ܢܣܩ ܡܢ ܟܠܗܝܢ ܫܪ̈ܒܬܐ ܕܐܪܥܐ ܠܐܘܪܫܠܡ܂ ܠܡܣܓܕ ܠܡܠܟܐ ܡܪܝܐ ܚܝܠܬܢܐ܂ ܠܐ ܢܚܘܬ ܥܠܝܗܘܢ ܡܛܪܐ܂  81:41 ܘܐܢ ܫܪܒܬܐ ܕܡܨܪܝܢ ܠܐ ܬܣܩ ܘܠܐ ܬܐܬܐ܂ ܐܦ ܥܠܝܗܘܢ ܬܗܘܐ ܡܚܘܬܐ ܕܢܡܚܐ ܡܪܝܐ ܠܥܡ̈ܡܐ܂ ܐܝܠܝܢ ܕܠܐ ܣܠܩܝܢ ܠܡܥܒܕ ܥܕܥܐܕܐ ܕܡ̈ܛܠܠܐ܂  91:41 ܘܗܕܐ ܬܗܘܐ ܚܛܝܬܗܿ ܕܡܨܪܝܢ ܘܚܛܝܬܐ ܕܟܠܗܘܢ ܥܡ̈ܡܐ܂ ܐܝܠܝܢ ܕܠܐ ܣܠܩܝܢ ܠܡܥܒܕ ܥܕܥܐܕܐ ܕܡ̈ܛܠܐ܂  02:41 ܒܗ ܒܝܘܡܐ ܗܿܘ܂ ܢܗܘܐ ܥܠ ܦܓܘܕܬܗ ܕܣܘܣܝܐ ܩܘܕܫܐ ܠܡܪܝܐ܂ ܘܢܗܘܘܢ ܩܕܣ̈ܐ ܕܒܒܝܬܗ ܕܡܪܝܐ܂ ܐܝܟ ܦܝ̈ܠܣܐ ܕܩܕܡ ܡܕܒܚܐ܂  12:41 ܘܢܗܘܐ ܟܠ ܩܕܣܐ ܕܒܝܗܘܕܐ ܘܒܐܘܪܫܠܡ܂ ܩܘܕܫܐ ܠܡܪܝܐ ܚܝܠܬܢܐ܂ ܘܢܐܬܘܢ ܟܘܠ ܕܡܕܒܚܝܢ܂ ܢܣܒܘܢ ܡܢܗܘܢ ܘܢܒܫܠܘܢ ܒܗܘܢ܂ ܘܠܐ ܢܗܘܐ ܬܘܒ ܟܢܥܢܝܐ ܒܒܝܬܗ ܕܡܪܝܐ ܚܝܠܬܢܐ ܒܝܘܡܐ ܗܿܘ܂܀  99:99 \ܫܠܡܬ ܢܒܝܘܬܗ ܕܙܟܪܝܐ /ܫܠܡ ܙܟܪܝܐ#3# /ܫܠܡ ܙܟܪܝܐ ܢܒܝܐ#3#/ 